蘇平仲文藁序
文以理爲主而氣以攄之理不明爲虚文氣
不足則理無所駕文之盛衰實關時之否泰
是故先王以詩觀民風而知國之興癈豈苟
然哉文與詩同生於人心體製雖殊而其造
意出辭規矩繩墨固無異也唐虞三代之文
誠於中而形於言不矯揉以爲工不虚辭而
強聒也故理明而氣昌玩其辭想其人盖莫
非知德而聞道者也而况又經孔子之刪定
乎漢興鑒衰周之敝於華而反之於朴也故
豐沛之歌雄偉而不飾移風易尚之機實肇
於此而高祖文帝之制誥天下咸用蕳直於
是儀秦鞅斯縣河之口至此幾杜是以賈䟽
董荣韋傳之詩皆妥帖不詭語不驚人而意
巳至由其理明而氣足以攄之也故周之下
享國延祚漢爲最久有自來矣武帝英雄之
才氣盖宇宙而司馬相如又以夸逞之文侈
之以啓其夜郎卭筰通天桂舘泰山梁父之
役與秦始皇帝所爲無異致勤持斧之使封
富民之侯下輪臺之詔然後僅克有終文不
主理之害一至斯乎相如旣没人猶尚之故
楊子雲用是見知成帝然而朴&KR0779;之根未嘗
拔也故趙充國將也而有屯田之奏劉更生
宗室之子也有封事之言往復開陳周旋辯
析誠意懇至理明辭逹氣暢而舒夫二人者
非汲汲以鴻生碩&KR1704;争名當代者豈非習尚
有源而得之於自然者乎於戲此西漢之文
所以爲盛國祚絶而復續譬如元氣之不壞
而乾坤不死也論不及此而以相如子雲爲
稱首不亦悲乎東漢班孟堅之外雖無雄文
要亦不改故尚故亦不失西亰之舊下逮魏
晉降及於惰惟日趋於綺靡而已是故非惟
國祚不長而政化所暨亦不能薄四海後之
觀國風者盍於是焉求之乎繼漢而有九有
享國延祚幾及漢者唐也故有陳子昂而繼
以李社有韓退之而和以柳然後氣復昌而
理有所駕詩文皆不讓漢則此數公之力也
繼唐者宋而有周程張歐蘇曾之徒出焉於
是乎文追漢唐而高者上窺三代豈不以理
勝而氣充乎元承宋統子孫相傳僅過百年
而劉許姚閻吳虞范揭歐黃之儔詩文皆可
垂後則由其土宇之最廣也
大明撫運土宇之大上軼漢唐下與元同而
廣於宋雖混一未久而高文宏辭巳有若翰
林諸公余故人子蘇平仲其一人也平仲於
文定公爲九世孫文定公長子諱遅以徽猷
閣待制工部侍郎守婺遂家于婺故平仲今
爲金華人起前鄕貢進士選爲國子學錄即
陞學正
上親擢翰林國史院編脩官一時號稱得人
見於著作者語粹而辭逹識不凡而意不詭
亦由其明於理而昌於氣也余與之同朝每
得而讀之未嘗不爲之擊節焉
聖天子龍興江左文學之士彬彬然爲
朝廷出者金華之君子居多典冊之施文檄
之行故實之講燁然足以華國所謂如圭如
璋令聞令望而顒顒卭者則■能或過於
平仲有由然哉他日徵我朝文章言語之工
有以鳴
國家之盛而追配漢唐諸作者其必於平仲
有取也夫平仲文藁留余所良久今得告
省親金華於其行也特舉古人之大㮣序而
歸之以致期望之意云洪武四年春正月十
日開國翊運守正文臣資善大夫前御史中
太史蘇先生平生所著詩文若干篇前蒙隂縣簿林
與直編類分爲一十六卷鏤板郡庠歴年既久朽失
過半印行于世者亦泯没無存嗚呼惜哉正統庚申
予授官栝郡公暇訪求先軰遺文故老首以先生是
集舉嘗欲求一觀竟不可得後因公事抵温郡謁
少保黃先生先生以平仲文集見示予讀之竟日手
不忍釋惜乎集中字義多昏翳訛繆有不可讀處諒
求假而歸公暇躬自謄錄校正繕寫成書命工重壽
諸梓以永其傳與同志者共覧焉
正統壬戌八月望日處州府推官章貢黎諒謹識
太史蘇平仲文集序
漢武帝欲教霍去病兵法去病辭曰顧方略
何如耳濓謂去病真能用兵者古今之勢不
同山川風氣亦異而敵之制勝伺隟者常紛
然襍出而無窮吾苟不能應之以變通之術
而拘乎古之遺法其不敗覆也難哉為文何
以異此古之為文者未嘗相師欎積於中攄
之於外而自然成文其道明也其事覈也引
而伸之浩然而有餘豈必竊取辭語以為工
哉自秦以下文莫盛於宋宋之文莫盛於蘇
氏若文公之變化傀偉文忠公之雄邁奔放
文定公之汪洋秀傑載籍以來未之多遇其
初亦奚暇追琢絺繪以為言乎卒至於斯極
而不可掩者其所養可知也近世道漓氣弱
文之不振已甚樂恣肆者失之駁而不醇好
摹擬者拘於局而不暢合喙比聲不得稍自
凌厲以震蕩人之耳目辟猶敝帚漏巵雖家
畜而人有之其視魯弓郜鼎亦巳遠矣每讀
三公之文未嘗不太息也盖晚而得平仲焉
平仲文定公之裔孫少警敏絶倫誦說不勞
而習中歲大肆力於文辭精博而不麄澀
敷腴而不苛縟不求其似古人而未始不似
也仕
皇朝由國子學錄爲學正上親擢國史
院編脩官以聵辭歸濂以翰林承
旨致政將還
天子命舉可以自代者即以平仲應
詔既至復固辭
上亦憫其誠特賜文綺楮幣遣之天下學
士高平仲之文而莫不惜其以疾困也人有
困於當時而貴於後世者亦有貴於當世而
後乃無聞者其得失久近果何如哉孰知平
仲之困乃所以成其至貴者乎濂重平仲最
甚序論其文所以歎蘇氏三公之不可及而
喜今世之復有斯人也平仲名伯衡其先居眉
自文定公長子徽猷閣待制遲來知婺州遂
家焉今爲婺之金華人去文定公九世矣洪
武十三年冬十月
前翰林學士承旨嘉議大夫知
制誥兼脩國史兼
太子贊善大夫宋濂序
蘇平仲文集目錄
迪功郞蒙隂縣主簿永嘉林與直編集
︻卷之一
雜著
周書補亡三首補范宣子復鄭子産輕幣書
師儉訓畏慎訓
蒼玉軒釋默存齋釋
寓軒觧中谷觧
金子權字觧橘亭對
聽竹軒對艤航辯
名亭辯望雲亭志
志殺虎廣原芝
太素原冲静篇
︻卷之二
雜著
分野論
蘭雪軒銘(并序)問刑
桂孟平字葴全有堂葴
表文
代翰林院勸進表國子學賀登極表
翰林院賀登極表中書省賀平杭湖秀越表
代秦王府官謝表
謚冊文
懿祖謚冊文懿祖妣謚冊文(並代陶學士作)
制誥
代詹學士封靖西王制梅思禮授大都督府副使制
潘興祖授飛熊衞指揮使誥
王弻授驍騎衛同知指揮誥
頌贊
節婦黃氏旌門頌并序何遯山先生贊并序
夢芝軒贊并序宗忠蕳公畫像贊
殿撰王公畫像贊幷序虞文靖公真贊并序
太師韓國公畫像贊譚君小像贊
鄭氏三老圖贊并序
榮題
國學公試榮題八首
︻卷之三
說
養素齋說慎脩齋說
默齋說存齋說
常吉孟迪字說范氏二子字說
戴生名字說譚氏三子名字說
樓彦珩字說染說
傳
繆羔傳武德傳
蕭夀傳范幹小傳
胡嘉祐傳金貞婦高傳
王銘傳謝成傳
︻卷之四
傳
譚濟傳張正傳
黃夢庚夢裴傳張毅傳
黃母劉傳陳節婦傳
天刑生傳梁道士傳
序
林氏族譜序譚氏家譜序
黃氏家範序吳氏孝義集序
古詩選唐序重校漢隷字源序
偏旁辯證序心學圖說後序
范氏文官花詩序蔡氏重修族譜序
三夀圖序陳氏文錄序
壎箎集序
■卷之五
序
說齋先生文粹序張潞公詩集序
申屠先生詩集序㓗菴集序
陳子上存藁序鄭璞集序
鴈山樵唱詩集序鄭叔文字序
王子文字序宗元常字序
王子成傳後序送歐陽公輔序
送陳季明序送陳伯柔序
送胡先生還金華序送譚鎮撫調平陽序
送孫太初序
︻卷之六
序
送晉王相汪君序送孔成夫序
送梅知州序送田同知赴太原序
送樓生赴國學序送徐生還國學序
贈高士敏序贈林子山序
贈玄默子序贈金與賢序
贈岳德清序
記
天寧禪寺大佛殿記開元教寺興造記
太平歸元禪寺記重建廣福院記
淸泉菴記重建江口斗門記
松陽縣學復射圃記覈田記
︻卷之七
記
國子學同官記王氏祭田記
陳氏祠堂記脩睦堂記
一心堂記同愛堂記
友恭堂記壽豈堂記
慤敬堂記春暉堂記
寶貞堂記師莱堂記
瞻雲軒記春暉亭記
懷遠亭記商山舊隱記
&KR0779;德菴記&KR0779;本亭記
時思堂記
︻卷之八
記
川上書堂記平村山書舍記
劉氏水竹居記世美堂記
安遇堂記節義堂記
存古堂記師古齋記
景古齋記堅白齋記
巽齋記松石齋記
静學齋記幽齋記
洗心亭記梅初亭記
南軒記清源書隱記
南華謫居圖記
︻卷之九
記
定軒記清風幕記
聽松樓記聽泉樓記
皆山樓記三然樓記
冰壺軒記湘南清趣軒記
臨清軒記蘭芳軒記
遂初堂記南野堂記
西枝草堂記韞玉山房記
愛竹山房記竹林書舍記
栖雲軒記耆山菴記
︻卷之十
題䟦
䟦陳彦弻誥䟦宗忠蕳公誥
䟦王魯公除少保誥䟦漢上先生贈父誥
題鄭宣撫墓誌銘䟦愚齋先生奏藁并告
䟦譚侍郎傳書徐文清公家傳後
書賢良王公遺書後䟦四英圖
䟦先文忠公墨蹟書清宴閣讌記後
書靈洞栖真院題名後
䟦黃侍講送鄭仲舒序
䟦張承旨隷古歌䟦陳子上書
書張孟兼字說後書歸嬰說後
書徐進善三命辯後題勤有堂卷
羣書百考䟦尾書讀易記後
書德泉銘後䟦保母帖
䟦先文忠公和韋詩題劉飬浩鐃歌鼓吹曲
書上蒲陳氏族譜後
︻卷之十一
祝文
國學大成殿脩造祝文二首
上梁文
康都督府上梁文張都督府上梁文
碑銘記品
悟真寺碑蘭室馨禪師石塔銘
天地泉銘并序辯證室贊(并序)
天香室品清净禪菴記
蒼雪軒記無涯偈
送王上人遊方詩序澹遊集題辭
謚議
南陽先生謚議遂初先生謚議
祭文哀辭
爲胡左丞祭常忠武王文
爲廖平章祭忠武王文
祭許祭酒文祭叚知府文
祭胡先生文夏太史哀辭(并序)
貞惠先生哀辭(并序)
︻卷之十二
碑誌碣
故元贈亞中大夫集賢直學士包公墓誌銘
金華衞指揮副使王公墓碑
温州衞中左所千戶馬公墓碑
故元吳汒州儒學教授孔公墓銘
梅軒處士林君碣銘郭君墓誌銘
黃景昭墓誌銘敏齋處士林君碣銘
張母林夫人墓誌銘翰林應奉唐君墓誌銘
故元中奉大夫江浙行省參知政事周公墓誌銘
故元承德郎浙東都元帥府都事鄭公墓誌銘
王府君墓誌銘竹坡處士俞元瑞墓誌銘
︻卷之十三
誌表述
故元温州路同知平陽州事孔公墓誌銘
故元朝請大夫僉太醫院事包公墓誌銘
逸叟處士徐君墓誌銘宋君墓誌銘
許處士墓誌銘魯山處士王君墓誌銘
韓君墓誌銘故元翰林侍講學士陳公墓表
謝氏西山阡表吳府君墓表
故元承德郎江浙等處行樞密院判官周公墓表
譚府君行𫐠陳子上墓表
先左司府君壙誌先郡君墓板文
︻卷之十四
誌壙
桂府君墓誌銘趙州判官張君墓誌銘
譚益之墓誌銘庸齋吳君墓誌銘
孔教授妻汪夫人墓誌銘夫人周氏墓誌銘
楊子瑜墓誌銘見山處士王君墓誌銘
林縣丞母吳夫人墓銘周君墓誌銘
能知州妻王夫人壙誌柳君妻潘氏壙誌
節婦鄭夫人壙誌亡弟思誠壙誌
東谷先生趙君墓銘玄逸子碣銘
郭府君墓誌銘兩山處士王君墓誌銘
危齋先生王希言甫墓誌銘
︻卷之十五
詩賦辭
義門詩并序鉤勒竹賦
雲林辭并序
古今詩
周伯寧春晴江岫圖送蔡思賢參政使蜀
送秦待制出守隴州送宋起居還金華
玄潭古劍歌送曹叔温赴淮安幕
郭熙關山雪霽圖題張會稽扇
題耕隱卷送金主薄赴吳江任五首
送李丞赴堂邑流觴圖同龍子高作
送饒彦才還旴江二首送陳思可赴進賢任
長江送别圖餞朱仲雅赴山西省幕
申丞劉先生閣前山茶一枝並蔕因效栢梁軆呈
陪諸公郊行絶句
送王希暘使交趾即日
贈徐季子朱澤民畫
方壷雲山爛漫圖同胡士恭題
庚戌七月九日晡時欽奉御筆宣喚賦此
明日入見於奉天門有國史編摩之命口號
明日詣相府控辭𫐠懷
越三日丞相以辭職歸飬聞欽蒙俞允志喜
尋被留校讐元史寄吳文明憲副
贈王檢校還北平四首連雨雜書二首
史舘雜書東齋夕書
絶句雪夜聮句
︻卷之十六
别集
空同子瞽說二十八首
蘇平仲文集目錄
