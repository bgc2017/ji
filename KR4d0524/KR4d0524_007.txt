青陽先生文集卷之七門人淮西郭奎子章輯
墓表
葛徵君墓表
君諱聞孫字景先姓葛氏累世皆隱合肥巢湖之上有少
田力耕以爲學至君祖嗣武始𥙷太學生遷桐城縣主簿
宋亡遂歸隱淮安忠武王錄宋官襲泉縣丞辭不受而自
放扵詩酒以終父天民亦隱德弗耀君生十九年而孤能
自策厲爲學天性警敏日誦數千言輙終身不忘㞐家孝
友待朋友有信義每旦冠衣詣毋束夫人問起㞐躬眠食
飲惟夫人色所𣣔即趋爲之凡物夫人未食即弗御也親
奮知其然每食親以先以餽君使奉夫人嘗以貧出爲頓
文學既而曰此非養志之道也尋不復仕其後宰相薦君
文行可用擢翰林國史院編脩官復辭不赴召而教授扵
其家諸生不遠齊楚之路皆來從之余嘗謁君湖上升堂
拜束夫人君侍側湏髮皓然進几捧觴進退旋辟惟謹爲
好言温藉之母夫人年八十餘耳目聦明泄泄然樂也食
下始出坐館中爲諸生談先生之道諸生環列脩整皆若
有得焉者間以親故入城中城中人無少長争候迎謁以
不至其家爲耻君與人言無賢不肖率依扵忠孝其語切
直初若不可親及徐就之乃甚有味久而不厭也里中有
閗訟官府所不能折者君以一言决之其見重扵鄉如此
以故鄕大夫有大政與大獄多以詢君君亦通練誠懇問
無不言諸大夫隂用之鄉人多蒙其利此余之所知而鄕
人未盡知也至正五年毋夫人以夀終扵家予往吊之君
衰經癯然衆以爲君者不勝喪如此是年冬余還京師而
君遂以死矣鳴呼聖人之道猶夭然而一本扵卑近精粗
本末無二致也而世或騖扵高虚若德合一官行庇一鄕
者往往薄之以爲不足爲君平生不事大言高論而先生
行事皆聖賢之實用其用以教人亦必以此雖不肯出仕
以盡其所學而其學之可用盖不待出而後見也其文章
平實称其爲人有文集若干卷藏扵家配倪氏子男一人
楨黃岡縣學教諭女六人皆適士族君之殁以至正五年
九月癸巳其葬在十二月癸酉年六十一明年其友余闕
表其墓曰昔予登第還里中里中長老言朝廷召君時合
肥之學甘露降扵松明年又降扵栢占者曰國家養老之
祥也君得扵人者如此而得扵天者又如彼非䔍扵孝友
積誠而不巳其能然乎鄕人之士過君墓者式之
張同知墓表
澧之兹利有隱者曰張君積學厲操居州之雍沙鄕雍沙
之人称之以爲能孝君喪父時年始十四即養毋而能敬
生事大小自盡身力一不以属毋而務有以樂其心母素
多病君自侍側具湯液食飲行坐卧起必自扶掖之而未
嘗去左右如此者殆三十年間適市心動亟歸眡毋火發
帷家人無在者毋病卧且驚不能起君冐烟熖裭幃撲滅
之微君毋幾不能免毋病甚嘗割股肉以療之夜即焚香
籲天願以已年益毋壽毋殁哀戚甚躬負土爲墓不以委
僮奴人是以謂之孝也良重信之有争訟者不詣公府而
詣君取直其里之麀鹿泉者鄕人素賴以溉田延祐丙辰
夏大旱泉竭衆相與祠其上喪豚敗鼓卒不能出泉乃水
以走君曰泉閟禾且稿民不知死所矣泉其或者聽孝子
乎君為沐浴而&KR0616;再拜為民請泉出如綫衆讙曰泉至矣
君乃又再拜泉沛然如初所溉方數十里之地是年獨得
歲人益齺然謂君誠孝子也君性介直不阿鄕里敬之有
撓曲為欺者見君面輒發赤其事寡娣有恩義經紀其家
事如其家凢細行類此多可書者不書大其孝也君通尚
書以授其子兊兊亦博學有文章元統元年貢于礼部中
高䓁授同知茶陵州事君以子貴封承事郎英德州同知
聲光顯融享有禄飬凡七年以夀終扵家自君之沒兊之
治民日有政譽轉尹當塗公廉勁毅以治行稱徵為翰林
國史院編脩官君子曰天與善人孝者善之紀也故孝者
必有子今扵君徵之尤信君諱杏孫字子春以至元已即
十一月二十一日卒年五十有四以某年某月葬州之懷
德鄕永樂村青山谷張氏世為蜀之安岳人曾祖文震宋
吳潜榜進士官至知江安縣相圓避亂始遷澧自圓而下
皆世治儒術然無顯者顯乃自君始是可表也
