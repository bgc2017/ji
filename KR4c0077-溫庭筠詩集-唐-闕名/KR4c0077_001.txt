温庭筠詩集卷第一
雞鳴埭曲
南朝天子射雉時銀河耿耿星参差銅壼漏斷夢初覺
寶馬塵高人未知魚躍蓮東蕩宮沼濛濛御柳懸棲鳥
紅粧萬戸鏡中春碧樹一聲天下曉盤踞勢窮三百年
朱方殺氣成愁烟彗星拂地浪連海戰鼓渡江塵漲天
繍龍畫雉填宫井野火風驅燒九鼎殿巢江燕砌生蒿
十二金人霜烱烱芊綿平綠臺城基暖色春容荒古陂
寧知玉樹後庭花留待野棠如雪枝
織錦詞
丁東細漏侵瓊瑟影轉高梧月初出簇蔌金梭萬縷紅
鴛鴦豔錦初成疋錦中百結皆同心蘂亂雲盤相間深
此意欲傳傳不得玫瑰作柱朱絃琴為君裁破合歡被
星斗迢迢(一作寥寥)共千里象尺熏爐未覺秋碧池已有新
蓮子
夜宴謠
長釵墜髮雙蜻蜓碧盡山斜開畫屏虬鬚公子五侯客
一飲千鍾如建瓴鸞咽奼唱圓無節眉歛湘烟袖廻雪
清夜恩情四座同莫令溝水東西別亭亭蠟淚香珠殘
暗露曉風羅幕寒飄颻戟帶儼相次二十四枝龍畫竿
裂管縈絃共繁曲芳樽細浪傾春醁高樓客散杏花多
脉脉新蟾如瞪目
蓮浦謠
鳴橈軋軋溪溶溶廢綠平烟吳苑東水清蓮媚兩相向
鏡裏見愁愁更紅白馬金鞭大堤上西江日夕多風浪
荷心有露似驪珠不是真圓亦搖蕩
郭處士擊甌歌
佶栗金虬石潭古勺陂㶑灔幽脩語湘君寶馬上神雲
碎佩叢鈴滿烟雨吾聞三十六宫花離離軟風吹春星
斗稀玉晨冷磬破昏夢天露未乾香著衣蘭釵委墜垂
雲髮小響丁當逐廻雪晴碧烟滋重疊山羅屏半掩桃
花月太平天子駐雲車龍鑪勃鬱雙蟠拏宫中近臣抱
扇立侍女低鬟落翠花亂珠觸續正跳蕩傾頭不覺金
烏斜我亦為君長歎息緘情遠寄愁無色莫沾香夢綠
楊絲千里春風正無力
遐水謠
天兵九月渡遐水馬踏沙鳴驚雁起殺氣空高萬里情
塞寒如箭雙眸子狼烟堡上霜漫漫枯葉號風天地乾
犀帶鼠裘無暖色清光烱冷黃金鞍虜塵如霧昏亭障
隴首年年漢飛將麟閣無名期未歸楼中思婦徒相望
曉仙謠
玉妃喚月歸海宫月色澹白涵春空銀河欲轉星靨靨
碧浪疊山埋早紅宫花有露如新淚小苑叢叢入寒翠
綺閣空傳唱漏聲網軒天辨凌雲子遥遥珠帳連湘烟
鶴扇如霜金骨仙碧簫曲盡綵霞動下視九州皆悄然
秦王女騎紅尾鳳半空廻首晨雞弄霧蓋狂塵億兆家
世人猶作牽情夢
錦城曲
蜀山攅黛留晴雪簝笋蕨芽縈九折江風吹巧剪霞綃
花上千枝杜鵑血杜鵑飛入巖下叢夜呌思歸山月中
巴水漾情情不盡文君織得春機紅怨魄未歸芳艸死
江頭學種相思子樹成寄與望鄕人白帝荒城五千里
生禖屏風歌
玉墀暗接崑崙井井上無人金索冷畫壁隂森九子堂
階前細月鋪花影繡屏銀鴨香蓊濛天上夢歸花繞叢
宜男漫作後庭艸不似櫻桃千子紅
嘲春風
春風何處好別殿饒芳艸苒嫋(一作弱)轉鸞旗萎蕤吹雉
葆揚芳歷九門澹蕩入蘭蓀争柰白團扇時時偷主恩
舞衣曲
藕腸纖縷抽輕春烟機漠漠嬌蛾嚬金梭淅瀝透空薄
剪落交刀吹斷雲張家公子夜聞雨夜向蘭堂思楚舞
蟬衫麟帶壓愁香偷得鶯簧鏁金縷管含蘭氣嬌語悲
胡槽雪腕鴛鴦絲芙蓉力弱應難定楊柳風多不自持
廻嚬笑語西窗客星斗寥寥波脉脉不逐秦王卷象床
滿楼明月梨花白
張静婉採蓮曲(并序)
諍婉羊偘妓也其容絶世偘自為採蓮二曲今樂府所
存失其故意因歌以俟採詩者事載具梁史
蘭膏墜髮紅玉春燕釵拖頸抛盤雲城邊楊柳向嬌(一作橋)
晚門前溝水波𥻘𥻘麒麟公子朝天客珂(一作珮)馬璫璫
渡春陌掌中無力舞衣輕剪斷鮫綃破春碧抱月飄烟
一尺腰麝臍龍髓憐嬌饒秋羅拂水碎光動露重花多
香不銷鸂䳵交交(一作膠膠)塘水滿綠&KR0621;如粟蓮莖短一夜
西風送雨來粉痕零落愁紅淺船頭折藕絲暗牽藕根
蓮子相留連郎心似月月未缺十五十六清光圓
湘宫人歌
池塘芳意濕夜半東風起生綠畫羅屏金壺貯春水黃
粉楚宫人芳花玉刻鱗娟娟照綦燭不語兩含嚬
黃曇子歌
觱篥歌(李相妓人吹)
蠟烟如纛新蟾滿門外沙平艸芽短黑頭丞相九天歸
夜聽飛瓊吹朔管情遠氣調蘭蕙薰天香瑞彩含絪緼
皓然纖指都揭血日暖碧霄無片雲含商咀徵雙幽咽
軟縠疎羅共蕭屑(一作瑟)不盡長圓疊翠愁柳風吹破澄
潭月鳴梭淅瀝金絲蘂恨語殷勤隴頭水漢將營前萬
里沙更深一一霜鴻起十二樓前花正繁交枝簇蔕連
壁門景陽宫女正愁絶莫使此聲催斷魂
照影曲
景陽粧罷瓊窗暖欲照澄明香步懶橋上衣多抱彩雲
金鱗不動春塘滿黃印額山輕爲塵翠鱗紅穉俱含嚬
桃花百媚如欲語曾爲無雙今兩身
拂舞詞
黃河怒浪連天來大響肱肱如殷雷龍伯驅風不敢上
百(一作白)川噴雪高崔嵬二十三絃何太哀請公勿(一作莫)
渡立徘徊下有狂蛟鋸為尾裂帆截棹磨霜齒神椎鑿
石塞神潭白馬䟃𧽼赤塵起公乎(一作子)躍馬揚玉鞭滅
沒高蹄日千里
太液池歌
腥鮮龍氣連清防花風漾漾吹細光疊瀾不定照天井
倒影蕩搖晴翠長平碧淺春生綠塘雲容雨態連青蒼
夜深銀漢通柏梁二十八宿朝玉堂
雉埸歌
茭葉萋萋接烟曙雞鳴埭上梨花露彩仗鏘鏘已合圍
繡翎白頸遥相妬雕尾扇張金縷高碎鈴素拂驪駒豪
綠場紅跡未(一作來)相接箭發銅牙傷彩毛麥隴桑隂小
山晚六虬歸去凝笳遠城頭却望幾含情青畆春蕪連
石苑
雍臺歌
太子池南楼百尺八窗新樹疎簾隔黃金鋪首畫鈎陳
羽葆停僮拂交戟盤紆欄楯臨高臺帳殿臨流鸞扇開
早鴈驚鳴細波起映花鹵簿龍飛廻
吳苑行
錦雉雙飛梅結子平春遠綠窗中起吳江澹畫水連空
三尺屏風隔千里小苑有門紅扇開天絲舞蝶共徘徊
綺戸雕楹長若此韶光歲歲如歸來
常林歡歌
宜城酒熟花覆橋沙晴綠鴨鳴咬咬濃桑繞舍麥如尾
幽乹鳴機雙燕巢馬聲特特荆門道蠻水揚光色如艸
錦薦金鑪夢正長東家咿喔雞鳴早
塞寒行
燕弓絃勁霜封瓦樸蔌寒鵰睇平野一點黃塵起雁喧
白龍堆下千蹄馬河源怒觸風如刀剪斷朔雲天更高
晚出榆關逐征北驚沙飛迸衝貂袍心許凌烟名不滅
年年錦字傷離別彩毫一畫竟何榮空使青楼淚成血
湖隂詞(并序)
王敦舉兵至湖隂明帝微行視其營伍由是樂府有湖
隂曲而亡其詞因作而附之
祖龍黃鬚珊瑚鞭鐡驄金面青連錢虎髯拔劔欲成夢
日壓賊營如血鮮海旗風急驚眠起甲重光搖照湖水
蒼黃追騎塵外歸森索妖星陣(一作戰)前死五陵愁碧春
萋萋㶚川玉馬空中嘶羽書如電入青璅雪腕如搥催
晝鞞白虬天子金煌鋩高臨帝座廻龍章吳波不動楚
山晚花壓欄干春晝長
蔣侯神歌
楚神鐡馬金鳴珂夜動蛟潭生素波商風刮水報西帝
廟前古樹蟠白蛇吳王赤斧斫雲陣畫堂列壁叢霜刃
巫娥傳意托悲絲鐸語琅琅理雙髩湘烟刷翠湘山斜
東方日出飛神鴉青雲自有黑龍子潘妃莫結丁香花
漢皇迎春詞
春草芊芊晴掃烟宫城大錦紅殷(於閑反)鮮海日初融照
仙掌淮王小隊纓鈴響獵獵東風𦦨旗畫神金甲葱
籠網鉅公步輦迎勾&KR0621;複道掃塵燕篲長豹尾竿前趙
飛燕柳風吹盡眉間黃碧草含情杏花喜上林鶯囀遊
絲起寶馬搖環萬騎歸恩光暗入簾櫳裏
温庭筠詩集卷第一
温庭筠詩別集
寄山中人
月中一雙鶴石上千尺松素琴入爽籟山酒和春容幽
瀑有時(一作間)斷片雲無所從何事蘇門坐携手東南峰
送淮隂孫令之官
隋隄楊柳烟孤棹正悠然蕭寺通淮戍蕪城枕楚壖魚
鹽橋上市燈火雨中船故老青葭岸先知虙子賢
宿輝公精舍
禪房無外物清話此宵同林彩水姻裏澗聲山月中橡
霜諸壑霽杉火一爐空擁褐寒更徹心知覺路通
旅泊新津却寄一二知己
維舟息行役霽景近江村併起別離恨似聞歌吹喧高
林月初上遠水霧猶昏王粲平生感登臨幾斷魂
贈僧雲栖
麈尾與笻杖幾年離石壇梵餘林雪厚棋罷岳鐘殘開
卷喜先悟漱缾知早寒衡陽寺前雁今日到長安
雪夜與友生同宿曉寄近鄰
閉門群動息積雪透疎林有客寒方覺無聲曉已深正
繁聞近雁併落起栖禽寂寞寒塘路憐君獨阻尋
題造微禪師院
夜香聞偈後岑寂掩雙扉照竹燈和雪看松月到衣草
堂疎磬斷江寺故人稀唯憶湘南雨春風獨鳥歸
正見寺曉別生公
清曉盥秋水高窗留夕隂初陽到古寺宿鳥起寒林香
火有良願宦名非素心靈山緣未絶他日重來尋
旅次盱眙縣
離離麥擢&KR0621;楚客意偏傷波上旅愁起天邊歸路長孤
橈投楚驛殘月在淮檣外杜三千里誰人數雁行
鄠郊別墅寄所知
持頥望平綠萬景集所思南塘遇新雨百革生客姿幽
鳥不相識美人如何期徒然委搖蕩惆悵春風時
京兆公池上作
稻香山色疊平野接荒陂蓮折舟行遠萍多釣下遲壊
隄泉落處凉簟雨來時京口兵堪用何因入夢思
盧氏池上遇雨贈同遊者
簟翻凉氣集溪上潤殘棋萍皺風來後荷喧雨到時寂
寥閑望久飄灑獨歸遲無限松江恨煩君觧釣絲
題薛昌之所居
所得乃清曠寂寥常掩關獨來春尚在相得暮方還花
白風露晚柳青街陌閑翠微應有雪忩外見南山
東歸有懷
晴川通野陂此地昔傷離一去跡長在獨來心自知鷺
眠茭葉折魚静蓼花垂無限高秋淚扁舟極路岐
休澣日西掖謁所知
赤墀高閣自從容玉女忩扉報曙鐘日麗九門青瑣闥
雨晴雙闕翠微峰毫端蕙露滋仙草琴上薰風入禁松
荀令鳳池春晼晚好將餘潤雙魚龍
博山
博山香重欲成雲錦叚機絲妬鄂君粉蝶團飛花轉影
彩鴛雙泳水生紋青樓二月春將半碧瓦千家日未曛
見說楊朱無限淚豈能空為路岐分
送盧處士遊吳越
羡君東去見殘梅唯有王孫獨未廻吳苑夕陽明古堞
越宫春草上高臺波生野水鴈初下風滿驛楼潮欲來
試逐魚舟看雪浪幾多江燕荇花開
過新豐
一劍乘時帝業成沛中鄕里到咸京寰區已作皇居貴
風月猶含白社情泗水舊亭春草徧千門遺瓦古苔生
至今留得離家恨雞犬相聞落照明
過潼關
地形盤屈帶河流景氣澄明是勝遊十里曉離關樹暗
一行寒雁隴雲愁片時無事溪泉好盡日凝眸岳色秋
麈尾角巾應曠望更嗟芳靄隔秦楼
題西平王舊賜屏風
曾向金扉玉砌來百花鮮濕隔塵埃披香殿下櫻桃熟
結綺楼前芍藥開朱鷺己隨新鹵簿黃鸝猶識舊池臺
世間剛有東流水一送恩波更不廻
河中陪帥遊亭
倚欄愁立獨徘徊欲賦慙非宋玉才滿座山光搖劍戟
繞城波色動樓臺鳥飛天外斜陽盡人過橋心倒影來
添得五湖多少恨柳花飄蕩似寒梅
和趙嘏題岳寺
疎鐘細響亂鳴泉容省高臨似水天嵐翠暗來空覺潤
澗泉餘爽不成眠越僧寒來孤燈外岳月秋當萬木前
張邴宦情何太薄遠公忩外有池蓮
蘇武廟
蘇武魂銷漢使前古祠高樹兩茫然雲邊雁斷胡天月
隴上羊歸塞草姻廻日樓臺非甲帳去時冠劍是丁年
茂陵不見封侯印空向秋波哭逝川
途中偶作
石路荒凉接野蒿西風吹馬利如刀小橋連驛楊柳晚
廢寺入門禾黍高雞犬夕陽喧縣市鳬鷖秋水曝城壕
故山有夢不歸去官樹陌塵何太勞
寒食前有懷
萬物鮮華雨乍晴春寒寂歷近清明殘芳荏苒雙飛蝶
暁睡濛籠百囀鶯舊侣不歸成獨酌故園雖在有誰耕
悠然更起嚴灘恨一宿東風蕙草生
宿雲際寺
白蓋微雲一逕深東峯(一作風)弟子遠相尋蒼苔路熟僧
歸寺紅葉聲乾鹿在林高閣清香生静境夜堂疎磬發
禪心自從紫桂巖前別不見南能直至今
寄岳州李外郎(遠)
含嚬不語坐持頥天近楼高宋玉悲湖上殘棋人散後
岳陽微雨鳥來(一作歸)遲早梅猶得廻歌扇春水還應理
釣絲獨有袁宏正憔悴一罇惆悵落花時
遊南塘寄王知白
白鳥梳翎立岸莎藻花菱刺泛微波烟光似帶侵垂柳
露點如珠落卷荷楚水曉凉催客早杜陵秋思傍蟬多
劉公不信歸心切聽取江楼一曲歌
寄盧生
遺業荒凉近故都門前隄路枕平湖綠楊影裏千家月
紅藕香中萬點珠此地別來雙髩改幾時歸去片帆孤
他年猶擬金貂換寄語黃公舊酒壚
春日訪李十四處士
花深橋轉水潺潺甪里先生自閉關看竹已知行處好
望雲空得暫時閑誰言有策堪經世自是無錢可買山
一局殘棋千點雨綠萍池上暮方還
宿松門寺
白石青崖世界分卷簾孤坐對氛氲林間禪室春深雪
潭上龍堂夜半雲落月蒼凉登閣在曉鐘搖蕩隔江聞
西山舊是經行地願漱寒缾逐領軍
詠寒宵
寒宵何耿耿良讌有餘姿寶靺徘徊處熏罏悵望時曲
瓊垂翡翠斜月到罘罳委墜金釭燼闌珊玉局棋話窮
猶注睇歌罷尚持頥晻暖遥相属氛氲積所思秦娥卷
衣晚胡雁度雲遲上郡歸來夢那知錦字詩
寄渚宫遺民弘里生
柳弱湖堤曲籬疎水巷深酒闌初促席歌罷欲分襟波
月欺華燭汀雲澗故琴鏡清花並蔕床冷簟連心荷疊
平橋闇萍稀敗舫沉城頭五通鼓忩外萬家砧異縣魚
投浪當年鳥共林八行書未滅千里夢難尋未肯睽良
願空期嗣好音他時因詠作猶得比南金
春盡與友人入裴氏林採漁竿
一徑互紆直茅棘亦已繁晴陽入荒竹曖曖如春園倚
杖息慙倦徘徊戀微暄歷尋嬋娟節翦破蒼莨根地閑
脩莖孤林振餘籜翻適心在所好非必尋湘沅
春日
問君何所思迢逓豔陽時門静人歸晚墙高蝶過遲一
雙青瑣燕千萬綠楊絲屏上吳山遠楼中朔管悲寶書
無寄處香轂有來期草色將林彩相添入黛眉
洛陽
鞏樹先春雪滿枝上陽宫柳囀黃鸝桓譚未便忘西笑
豈為長安有鳳池
贈鄭徵君
一抛蘭棹逐燕鴻曾向江湖識謝公每到朱門還悵望
故山多在畫屏中
題賀知章故居疊韻作
廢砌翳薜荔枯荷無菰蒲老媪寶藁草愚儒輸逋租
雨中與李先生期垂釣先後相失因作疊
韻
隔石覓屐跡西溪迷雞啼小鳥擾曉沼犁泥齊(一作如)低畦
温庭筠詩別集
