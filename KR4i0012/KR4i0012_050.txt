百家詩話總龜後集卷之五十
技藝門
東坡與子由論書云吾雖不善書曉書莫如我苟能通其
意常謂不學可故其子叔黨䟦公書云吾先君子豈以
書自名哉特以其至大至刚之氣發於胸中而應之於
手故不見其有刻畫嫵媚之態而端乎章甫若有不可
犯之色少年喜二王書晚乃喜顔平原故時有二家風
氣俗子不知妄謂學徐浩陋矣觀此則知初未嘗規規
然出於翰墨積習也(葛常之)
唐令狐相進李遠爲杭州宣宗曰聞李遠云長日惟消一
局棋豈可使治郡哉對曰詩人之言不足有實也乃薦
遠廉察可任此正說詩者不以辭害志也(䂬溪)
房千里作骰子選格序云以六骰雙雙爲戲以數多少為
進身官聀之序而乃條其選黜之目焉坡以流俗狂惑
經营倘來惴惴惟恐後扵他人何異擲骰者心動於中
而色形於外也欲求勝人者哉王逄原彩選詩云卒無
及物效徒有高人氣昏昏忘其大優優争其細其理信
然(黃常明)
裴度平淮西絶世之功也韓愈平淮西碑絶世之文也非
裴之功不足以當韓之文非韓之文不足以發裴之功
碑成李愬之子乃謂没父之功訟之於朝憲宗使叚文
昌別作此與捨周鼎而寳康瓠何異哉李義山詩云
碑高三丈字如手負以靈鰲蟠以螭句竒語重喻者少
讒之天子言其私長繩百尺拽碑倒粗砂大石相摩治
公之斯文若元氣先時已入人肝脾愈書愬曰十月壬
申愬用所得賤賊將自文城因天大雪疾馳百二十里
到蔡取元濟以獻文昌所謂郊雲晦冥寒可墮指一夕
卷旆凌辰破關等語豈不
相萬萬哉東坡先生責官過舊馹壁間見有人題一詩
云淮西功業冠吾唐吏部文章日月光千古断碑人膾
炙世間誰數叚文昌坡喜而錄之(同上)
陸希聲隱居宜興君陽山今金沙寺其故他宅也自著君
陽山記叙其景物亭舘如輞川上可得其彷彿初僧𧦬
光從希聲授筆法継以善書得幸於昭宗希聲祈使援
已以詩寄之云筆下龍蛇似有神天池雷雨變逡廵寄
言昔日不龜手應念江湖洴澼人遂得召隱操盖不足
觀也嘗著易傳十卷觀其自序以謂夢在大河之陽有
三人偃卧東首上伏羲中文王下孔子也以易道卑予
遂悟八卦小成之位質之象數如有符契且云今年四
十有七巳及聖人之年於是作易傳以授門人崔徹王
贊之徒復自爲注今觀其書無可取者而怪誕如此其
人亦可知後避難死於道路盖不能終君陽之居也(韻語)
(陽秋)
杜劉少府畫山水障歌云反思前夜風雨急乃是蒲城鬼
神入元氣淋漓障尤&KR0668;真宰上訴天應泣應物聽嘉陵
江聲云水性自云静石中本無聲如何兩相激雷轉空
山鳴贈能吟李儋詩云絲桐本異質音韻合自然吾觀
造化意二物相因緣臨川詠魯公壊碑云六書篆籒數
變改遂後世多失真誰初妄鑿妍與醜坐令學士劳骸
筋堂堂魯公勇且仁豈亦以此夸常民直疑技巧有天
巧不必強勉亦通神坡詠歙硯詩云與天作石来幾時
與人作硯初不辭詩成鮑謝石何與筆落鍾王硯不知
此窮本探妙超出凖繩外不特狀寫景物也(䂬溪)
拾遺門
退之和劉使君云吏人休報事公作送春詩夢得送王司
馬之陜州云案牘來時惟署字風煙入興更成章自俗
吏觀之皆可坐不了事之目也(韻語陽秋)
樂天云報道前駈少呵喝恐驚黃鳥不成啼坡云鬢絲只
好對禪榻湖亭不用張旌旗蔡君謨云因傍堤松却飛
盖爲聞山烏撤鳴騶若俗士務此誇張俗眼又豈識數
公意(黃常明)
林和靖詩馬從同事借妻怕罷官貧頗能狀寒廉態抑又
有意所謂怕貧者婦人女子耳大丈夫之不移何隕獲
之有子美有長貧任婦愁亦以男子未嘗愁也譲粟不
謀妻以明謀及婦人則不得辭也又云浮生有分定飢
飽豈能迯歎息謂妻子我何隨汝曹樂天云妻孥不悅
生怪問而我醉卧方陶然退之曰莫為兒女態戚嗟憂
賤貧(䂬溪詩話)
肅宗至德初子美為拾遺岑参為𥙷闕或問二人孰賢予
曰子美賢或曰何以知之曰以其詩知之子美之詩
云避人焚諫草騎馬欲雞栖又曰明朝有封事數問夜
如何参之詩曰聖朝無闕事自覺諫書稀至德初安史
之亂方劇上皇在蜀朝野騷然果無闕事時耶(䂬溪詩話)
李白月下獨酌詩云舉杯邀明月對影成三人而賈翁
玩月詩亦云但爱杉倚月我倚杉為三(葛常之)
文如翻水成賦作义手速乃北夢瑣言記温庭筠才思
豔麗工於小賦每入試押官韻作賦凡八义手而八韻
成多為隣鋪假手號日救數人也余嘗以八义手對
三折肱(䂬溪詩話)
老杜流落不偶然巳為世所尊嘗有杖藜還客拜又
有客云老病人扶再拜難則其㘴深鄉曲敬可
見奚雖然樊宗師見劉义尚為之獨拜况老杜
乎(黃常明)
周美成晚歸錢塘鄉里夢中得瑞鶴仙一闋悄
郊原帶郭行路永客去車塵漠漠斜陽映山
落歛餘紅猶恋孤城闌角凌波步弱過短亭
何用素約有流鶯勸我重觧繍鞍緩引春醉
酌不記歸時早暮上馬誰扶醒眠朱閣驚飈
動幕猶殘醉遶紅渠歎西园已是花深無地東風何事
又悪任流光過却歸來洞天自樂未幾方臘盗起自桐
廬擁兵入杭時美成方會客聞之倉黃出奔趍西湖之
墳庵次郊外適際殘臘落日在山忽見故人之妾徒步
亦爲迯避計約下馬小飲于道傍旗亭聞鶯聲於木杪
分背少焉抵庵中尚有餘醺因卧小閣之上恍如詞中
逾月賊平入城則故居皆遭蹂踐旋营緝而處継而得
請提舉杭州洞霄宫遂老焉悉符前作美成嘗自記甚
詳今偶失其本姑記其略以書于編(揮塵)
余嘗於王莹夫&KR1493;處見王荆公手書集句詩一紙云海棠
乱發皆臨水君知此處花何似凉月白紛紛香風隔岸
聞囀枝黃鳥近隔岸聲相應隨意坐莓苔飄零酒一杯
今不知在何所(揮塵)
莱公雖居相位於寢處一青幃三十年有親者求之欲其
易去公笑而荅曰彼詐我誠雖敝何害實不忍以敝舊
弃耳析者愧之故魏野詩云有官居鼎鼐無地起楼臺
及北使來頋望縉紳而問迓者無地起樓臺相公安在
其清望爲人所景望如此然永叔歸田錄頗論其侈汰
司馬温公亦云豈非奢外而儉内歟(䂬溪)
昌黎寄崔立之云傲兀坐試席深叢見孤羆四坐各
低回不敢捩眼窺可謂善言埸屋事若平居所飬不
厚誠難傲兀也(同上)
退之韶州晉别張使君云久欽江緫文章妙自歎虞翻骨
相屯翻放弃南方自恨䟽節骨鯁不媚犯上獲罪當長
没海隅其刚𥚹方拙凌突權势出於天性宜文公喜用
江緫乃敗國奸回特引之何故按南史孔奐傳宋主欲
以緫為太子詹事奐曰江有潘陸之華而無园綺之實
乃奏江緫文華之人宜求厚重之才是時恐有&KR1018;云杜
云遠愧梁江緫還家尚黑頭李商隱贈杜牧之云前
身恐是梁江緫皆未可與言史也(同上)
子美有朱紱負平生樂天有金帶腰衫委地紫綬相暉
映不悪赤紱金章盡到身如此尚多然亦有歎曰實
事盡消虛事在銀魚金帶遶腰光又有簮纓假合虛名
在筋力消磨實事空皆自作觧嘲也嘗愛韋蘇州云
除書忽到門冠帶便拘束又有謝居士寄松英丹云一
拜藍峰送還使腰間銅印與心違言與意皆自在也
散員疎去未爲貴小邑陶休何足云惟樂天早退乃可語
此(黃常明)
蘇州寄粲師遥知尋齋夜凍雪封松竹時有山僧来懸
燭獨自宿嘗於暑月讀亦有霜氣
籍贈令狐云久爲慱士無人識自到長安賃舍居未足
爲窮其尋時道士云昨來官罷無生計𣣔就專求辟
榖方其窮無以加矣
唐王建以宫詞名家本朝王岐公亦作宫詞百篇不過述
郊祀御試經筵翰苑朝見等事至於宫掖戲劇之事
則秘不得傳故詩詞中亦罕及若建者乃内侍王守澄
之宗姪得宫中之事為詳如叢叢洗手遶金盤旋拭紅
巾入殿門衆裏遥看新橘子在前枚得便承恩又云避
脫昭儀不擲盧井邊含水噴鴉雛内中數日多呼喚寫
得滕王蛺蝶圖如此之類非守澄說似則建豈能知哉
初守澄讀建宫詞謂之曰宫掖之事而子昌言之儻得
罪將奚贖建與之詩云三朝行坐鎮相隨今上春宫見
小時脫下御衣先賜著進來龍馬每教騎長承密旨歸
家少獨奏邊機出殿遲不是姓同親說向九重争得外
人知自是守澄不敢有言花蕊夫人亦有宫詞百篇如
月頭支給買花錢滿殿宫人近數千遇著唱名多不語
含羞走過御床前之類亦可喜也
余嘗赴京師往辭伯父坐中舉兄弟送行詩云問人求穩
店下馬過危橋及觀坡集送姪安節詩序其伯曾有送
蘇老下第歸蜀云人希野店休安枕路入靈關穩跨馿
急難之誠意皆相若但字有多寡耳余官辰沅逾年族
弟来相視將行率爾送之云就舍勿令人避席渡江莫
與馬同船雖鄙近不工亦可用於畏塗也(黃常明)
荆公日記云立春日悉剪綵爲燕子以戴之故歐永叔云
不驚樹裏禽初變共喜釵頭燕巳来鄭毅天云漢閣閗
簮雙綵燕併知春色上釵頭皆春日貼子詩也
藝苑雌黃云脩真入道秘言曰以立春日清晨北望有
紫緣白雲者爲三元者三素飛雲三元君以是日乘
八輿上詣天帝子候見當再拜自陳某乙乞得給侍
輪轂三過見元君之輦者白日登天歲時廣記載此事
云臣鍇按舉埸嘗試立春日望三素雲詩取此事故
蘇子容作皇太妃閣春貼子云萬年枝上看春色三
素雲中望玉宸許仲尤作皇帝閤春貼子云三素雲
飛歸北極九農星粲見南方
百家詩話總龜後集卷之五十(終)
寫書貴溪姜輔周
刊字番易丁祖
朱
楽平胡暹
詩話総龜䟦
余舒阮字集百家詩話総龜首卷四十
有八後卷五十寔抄錄未傳之書其
月囱殿下樂善嗜古見而珍愛亟𣣔與四
方風雅之士共之延珖校讎訛舛芟剔
重冗而夀諸梓焉復俾采集近代及
國朝諸大家者而續成之荑荒僻淺鮮蒐
輯尚未成帙姑識于卷末云
峕
嘉靖歲次乙巳春三月吉旦
番昜後學程珖謹識
