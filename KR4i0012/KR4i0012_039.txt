增修詩話總龜卷之三十九戊集
舒城阮一閱編
皇明宗室月窗道人刊
番昜程珖校
詼諧門(下)
兵部李内相濤唐宗室子自河陽令一舉状登科小字社
翁每扵班中多自名焉其坦率如此翰林月給内醖兵
部嘗因春社寄翰林一絶云社翁今日没心情為乏迯聾
酒一瓶惱乱玉堂將欲遍依希循到第三厅
顔師古觧霍去病穿域蹋鞠云以皮為之實以毛蹴踏為
戲也顔時鞠乃如此至後唐巳不同歸氏子弟嘲皮日
休曰八片尖斜砌作毬火灰撏了水中揉一包閑氣如
常在惹踼招拳卒未休
仁宗朝試山海天地之蔵賦長沙進士陳說同進士出身
謁鄊人胥偃内翰因㪯其賦胥曰賦頗佳但其間貼故
事少耳說歸作詩曰紫宸較藝集英聡作賦方知尚
欠功事内少它些子鉄殿前羸淂一堆銅黃紬被下
夫人煖青瑣窗中學士空寄語交朋湏細認主司
頭恼太冬烘
盧延遜五㪯方登第嘗作詩云狐衝官道過犬刺客門
開租庸張相每誦之又曰餓猫臨鼠穴饞犬舐魚砧
成中令激賞之又曰栗爆燒毡破猫跳觸鼎翻王
中懿愛之盧嘗謂人曰平生投謁公卿不意得猫兒
狗子力也
梅聖俞與謝氏世姻師直小字錦衣奴聖俞作詩戲
之曰古錦裁詩句班衣戲坐隅木奴今正熟肯效陸郎
無師直方十歲讀詩而悟
石曼卿登第有人訟科場覆考落者數人曼卿在
焉方與國寺期集符至追所賜敕牒餘人皆泣
而起獨曼卿觧靴還使人露体戴幞頭笑語
終席次日放黜者例受三班借聀曼卿作詩曰無
才且作三班借請俸争如錄事參從此免称鄕貢
進且湏走馬東西南(並同上)
王𣑽志詩曰城外土饅頭饀草在城裏無人吃一箇莫嫌
没滋味且爲饀草當使誰食之爲易其後两句
云預先着酒澆啚教有滋味(東坡詩話)
馮衮牧蘇州日多縦飲傅因大勝以所得均與座客吟云
八尺臺&KR1083;照面新千金一擲閗精神合是賭時湏賭
物不堪回首乞閑人(雅言雜載)
李紳相鎮廣陵有少年甚疎簡来謁晤對間言白尚書先
寄元相公詩云悶勸迃辛酒閑吟短李詩且曰辛大性
迃嗜酒丘度李二十短而能詩(紳)少年即丘度子也謂李
公曰小子每憶白共二丈詩曰悶勸平惜酒閑吟廿丈
詩李曰辛大有此狂兒吾不存舊乎(雲溪友議)
崔涯張祐為一時狂友好嘲謔嘗戲贈營妓曰雖得蘇方
木由貪玳瑁皮懷胎十箇月生下崑崙兒又曰布袍披
襖火燒毡紙𥙷箜篌麻接弦更有一双皮屐子紇梯紇
榻出門前又嘲李端端云黃昏不語不知行鼻似烟&KR1440;
耳似鐺猶把象牙梳插鬢崑崙山上月初生端端得
此詩而因出遇二子扵道再拜曰伏望哀怜乃重為一
絶云不見驊驑偹綉鞍善和坊裏取端端揚州近日渾
成錯一朵能行白牡丹前嘲乃觧又嘗為雜嘲之曰二
年不到宋家東阿母深居僻巷中含泪向人羞不語琵
琶弦断倚屏風日暮追来香閣中百年心事一朝同寒
雞鼓翼紗窗外巳斍恩情逐曉風又悼人詩云赤板橋
西小竹篱插花還似去年時淡黃衫子都無了腸断丁
香畫雀兒
曹州酒紏雲娘瘦瘠而善歌李宣古嘲之曰何事實堪悲
雲娘只首竒瘦拳抛令急長觜出歌遲只怕肩侵鬢唯
愁骨透皮不湏當戶立頭上有鍾馗
復州凌岩夢桂州筵上贈胡子女詩云自道風流不可扳
那堪蹙額更頽顔眼睛深似湘江水鼻孔高扵華岳
山舞態豈能安掌上歌声應不遶梁間孟陽死後今
千載由有家人覓往還(並同上)
楊叔宝強人也嘗為荆門幕時虎傷人楊就虎穴磨巨
崖大刻誡虎文如韓文公遣鱷魚文其略曰嗚呼尔彪
出境潜游改官扵欝州以書托知軍趙定打虎文𢾗本
書言嶺俗庸獷欲以化之仍有詩曰日將先聖詩書教
暫作文翁守欝林守遣人打碑次日本耆申磨崖樹下
大虫咬殺打碑匠二人荆門止以耆状报叔宝(湘山錄)
薜逄晚年厄扵宦途策嬴赴朝值新進士綴行而出時進
士團所由數十人見逄行李蕭然前道曰廽避新郞君
逄冁然即遣价語之曰报道莫貧相阿婆三五少年時
也曾東塗西抹来(接言)
許孟容進士及第李䆒登科時人嘲之曰錦襖子上着蓑
衣
張處士祐柘枝詩曰鴛鴦鈿帶抛何處孔雀羅衫属阿
誰樂天呼爲問頭詩祐矛盾之曰鄙薄問頭之誚所
不敢辭然明公亦有目連變長恨歌云上窮碧落下黃
泉两處茫茫都不見豈不是目連變耶(並同上)
王中令旣平蜀捕餘寇與伍隊相遠飢甚乃入一村寺中
僧醉甚箕踞公怒欲斬之僧應對不懾公竒而釋之問
求𬞞食云有肉無𬞞公益竒之餽以蒸豚頭食之甚美
公喜問僧止能飲酒食肉邪爲有它伎邪僧自言能詩
公令賦蒸豚詩操筆立成詩云觜長毛短淺含臕久向
山中食藥苗蒸處巳將焦葉畏熟時更用杏漿澆
紅鮮雅称金盤貯軟熟真堪玉筯挑若把羶根耒代
並羶根只合喫藤條公内大喜與紫衣乃蜀中詩僧(百斛明珠)
韓玉汝治秦州尚嚴去官人語曰寕逄暴虎莫逄韓玉
汝孫臨滑稽尤善對或問曰莫逄韓玉汝當以何
對臨應声曰可怕李金吾天下以為口實(同前)
䂖介作三豪詩略云曼卿豪扵詩永叔豪扵文杜默師
雄豪於歌永叔亦謂默云贈之三豪而我濫一名默之
歌少見扵世初不知之後聞其篇云學海波中老龍夫
子門前大虫皆此等語甚矣介之無識也永叔不為嘲
誚之者此公悪争名且為介諱也吾觀杜默豪氣正
是京東學䆒飲私酒瘴死牛肉醉飽后而發之者也
作詩之狂至扵盧仝馬異極矣若更求竒便作杜默也
幼時里人程建用楊咨家弟子由會草舍天雨聮句六
言程曰庭松偃盖如醉楊曰夏雨新凉似秋軾云有
客高吟擁鼻子由云無人共吃饅頭皆絶倒巳四十餘
年(同上)
聶宗義建隆初為學官河洛之師儒也趙韓玉嘗拜云
郭忠恕使酒詠其姓玩之曰近貴全為瞶拔龍即是
聾雖然三箇耳其奈不成聡宗義應声荅曰勿笑有三
耳全勝畜二心忠恕大慚(雲溪友議)
趙成伯家宴造之無由輙欲效顰而酒巳盡入夜不欲煩擾
戲作小詩求數酌而巳詩曰道士令嚴難継和僧御帽小
却空迴隔篱不欲鄰公飲抱甕惟防吏部耒
趙成伯家有姝䴡僕忝鄕人不肯開樽徒吟春雪謹依元
韵以當一笑云綉簾朱戸未曾開誰見楊花落鏡臺
試問高吟三十韻何如低唱两三杯莫嫌衰髩聊相
映湏得纖腰妙共回知道文君共青瑣梁園賦客
敢言才俗云檢騐雪壓秀才衣帶上有雪詩三十韵又
世傳陶榖學士買得党太尉家故妓過定陶取雪水烹
團茶謂妓曰党太尉應不識此妓曰彼粗人安有此景
但能以銷金煖帳下淺斟低唱吃羊羔兒酒尔榖愧其
言荅来句罪過之義取貸而巳(玉局遺文)
僕少好種松過泗上與杜子師出山中子師求予種松法
欲之都梁山中戲作二絶云露宿泥行艸棘中十年春
雨飬髯龍如今五尺城南杜欲東坡學種松君方掃
雪抆松子我巳開榛得伏苓為問何如插揚柳明年
飛絮落浮萍(同上)
元豊中晁無咎詩極有声无巳以詩戲之曰聞道新文能
入樣相州紅纈鄂州花盖是時方尚相州纈鄂州花也
晁尭民子損之云(王直方詩話)
劉諷參軍宿山馹月明有女子數自屋後来&KR1179;酌庭中
歌曰明月清風良霄會同星河易翻歡娛不終綠墫
翠杓為君斟酌今夕不飲何時歡樂此廣記所載詩也
山谷曰當是鬼中曹子建所作東坡亦以為然又有一篇云
玉戸金缸願侍君王邯郸宫中金䂖絲簧鄭女衛姬
左右成行紈綺繽紛翠眉紅粧王歡轉眄為王歌舞
碩得君歡長無灾苦穌公以為邯郸宫中金石絲簧此
兩句不唯人少能作而知之者亦極難得耳皆醉中爲
余書此張文潜見坡谷論說鬼詩忽曰舊時鬼作人語
如今人作鬼語二公大笑
高愈主簿云東坡云世間事勿笑爲易惟讀王祈大夫詩
不笑爲難祈嘗謂東坡云有竹詩兩句最爲得意曰葉
垂千口劔幹聳萬條鎗坡云好則極好則是十條竹竿
一箇葉兒也
以道云初見東坡詞云素面常嫌粉涴洗粧不退唇紅便知
此老湏過海余問何邪以道曰只為古今人不曾道到
此湏罰教遠去
吳賀廸吉者撫州人一日載酒来余家并召劉夷季洪
龜父饒次守軰酒酣頗紛紛龜父先歸作一絶題于余
書室曰再爲城南遊百花巳狂飛更堪逄悪客騎馬風
中歸次守旣醒作十七字和云當時爲舉首滿意望
龍飛而今已报罷且歸盖龜父是年自洪州首薦自今
上初即位無廷試也
山谷旣飯素在館中時多食東華門椀睌蒸餅後從黔南
王定國寄之以詩云北海未常墫有酒馮驩何止食無
魚黔州椀脱無蒸餅自合官稱削校書
張文潜在一時中人物最爲魁偉故陳無已有詩云張
侯魁然腹如鼓雷爲飢声酒爲兩文云要瘦君則肥
山谷云六月火雲蒸肉山又云雖肥如瓠壼而文潜卧
病秦少游又和其詩云平時帶十圍頗復减臂環皆戲
語也
劉季孫景文公頃年王安䂖對使念兹在兹釋兹在兹名言
兹在兹季孫對之以揭諦揭諦波羅揭諦波羅僧揭
諦安䂖大笑(並同上)
往歲江行阻風㳂岸野步望雲嶺而去忽有蘭若甚多
僧院覩客来皆扃門不納獨有一院大敞其戶見一僧
翹足而眠以手書空頋客不介意窈思曰書空有換鵝
之能翹足類坦腹之事此必竒僧直八造之僧雖強起
全不樂客客不得已而問先達有詩曰書空翹足睡
路險側身行和尚其庶幾乎僧曰貧道不知許事適昼
房門振匙樣客不辭而去(桂苑叢談)
梁周翰在太宗朝為舘聀真宗即位乃除知制誥柳
開贈詩曰九重城闕新天子萬卷詩書老舍人梁與
朱昂楊大年同在禁掖大年年未滿三十而两公皆老𢾗
見慢侮不能堪即好謂大年曰公母侮我此老亦將留
與公耳朱聞之背面摇手腋不謂梁莫與大年之没
不及五十也(閑居詩話)
晉郝隆為蛮府參軍三月三日作詩曰娵隅躍清池桓
温問何物荅曰蛮名魚為娵隅桓曰何為作蛮語隆旱
里投公始得一蛮府參軍郍得不作蛮語(世說)
盧家有子弟年暮而猶爲校書郎晚娶崔氏女崔
有詞翰結䄜之後微有嫌色盧因請詩以述懷
爲戲崔立成曰不怨檀郎年紀大不怨檀郎官聀卑
自恨妾身生較晚不見盧郎年少時(南部新書)
李建勲鎮臨川日九江帥周宗一書求曰近噐用儀注或
闕欲輟臨川者李乘醉批一絶句云偶罷阿衡来典郡
固無閑物可應官憑官爲报周公道莫作循州刺史看
(南唐近事)
李巽字仲權累舉不第鄉人侮曰李秀才應舉空去空回
不知甚時席帽得离身巽亦不校登第後乃遺鄉人詩
曰當年蹤跡困泥塵不意乘時亦化鱗爲报鄊閭親
戚道如今席帽巳离身盖因國初由襲唐士子皆曳
袍重戴出則席帽自随(青箱雜記)
梅聖俞河豚詩曰春洲生荻芽春岸飛楊花河豚扵
此時貴不𢾗魚蝦劉原甫戲曰鄭都官有鷓鴣詩謂
之鄭鷓鴣聖俞有河豚詩當呼為梅河豚也(古今詩話)
雲臺集有鄭谷鷓鴣全篇云暖戲烟芜錦翼斉品流應得
近山雞雨昏青艸湖邊過花落黃陵庙裏啼游子每聞
征䄂温佳人纔唱翠眉低相呼相喚湘江闊苦竹叢深
春日西(同上)
鄭毅夫榜明州人周師厚以名極低只壓得陳傳一名
自賦詩曰舉眼不堪觀鄭獬回頭由喜得陳傳(朱定)
(國詩話)
唐僧法軌形容短小開&KR0688;扵寺與李荣議論往来數番僧
舊作一詩詠李荣扵高坐上誦之云姓李應湏礼名荣又
不荣李應声曰身長三尺半頭毛尤未生四坐伏其辯
捷(啓顔錄)
經生多不省文章嘗一邑有两人同官其一或舉杜筍
鶴詩稱贊也應無處避征徭之句其一難之曰此詩
失矣野鷹何嘗有征徭乎舉詩者觧曰古人有言豈
有失也必是當年科取翎毛耳(貢文詩話)
穎州張龍圖嘗見州牒押字多團下拽一畫有人云押
字如有蒸餅樣張應声曰為官恰似&KR1287;糊團有同
人自言近年云鬚鬢恰如&KR0865;馬色張曰文章依舊草
馿鳴(雍洛灵異記)
包賀多為鄙俗之句至扵枯竹笋抽青橛子䂖橊樹掛小
瓶兒又云霧是山巾子舡為水靸鞋又云掉摇舡掠髩
風動水搥匈雖好事者托以成之亦空穴来風之意
王伸知永州為人耽扵酒色其宴樂往往自早至暮不之
云鴛鴦未老頭先白嘲者素患六損憂制者應声曰
螃蠏才生足便多時人以為名對
崔櫓酒後扵虔州陸郎中坐上甚狂以詩謝之曰醉時顛
蹶醒時羞麯蘖催人不自由尀耐一双窮相眼不堪花
卉在前頭
閩人黃通累舉不第後該恩歴官𢾗任年六十猶欲鎻厅
或嘲之曰剰員主武藝老妓舞柘枝
李義府嘗作詩曰&KR0866;月為歌扇裁雲作舞衣自怜廽雪態
好取洛川歸有棗強尉張懷慶好窈人文章有詩曰生
情&KR0866;月為歌扇出性裁雲作舞衣照鑑自怜廻雪態
来時好取洛川歸時人誚之曰活剥張昌齡生吞郭
正一
宋莒公判館亊督諸館聀必至而刀景純數日不来筥
公使人邀之加之誚譲主原叔改杜少陵贈鄭廣文
詩云景純過官舍走馬不曾下驀地稱朝歸便遭官
長罵
柳州柳太守種柳柳江邊柳舘依然在千株柳拂天後南
中丞至黔南人嘲之曰黔南南太守南郡在雲南閑向
南亭畔南風变俗談(並同上)
增修詩話總龜卷之三十九
百家詩話總龜後集卷之三十九
神仙門
高尚処士劉臯謂士大夫以嗜慾殺身以財利殺子孫以
政事殺人以斈術殺天下後世非神仙中人不能發此
言也(復斎漫錄)
熙寕中王迪為洪州左司理參軍一日有道人來磨鏡因
俾迪自照乃見星冠羽帔縹緲見鏡中迪問其故曰此
汝前身也由汝悞念堕此勉自脩証勿淪苦海旣去迪
具以告其妻妻然之遂弃官與妻隱去郡僚挽留不可
皆作詩以餞行時新建主簿劉純臣有詩雖警拔可以
記其實云髮如抺添左參軍脱去青衫作隱淪世上更
無羈絆事壷中别有自由身鼎烹玉免山前薬花看金
鰲背上春莫怪少年能决烈藍田夫媍搃登真后歸姑
蘇不知所終(同上)
周貫自言膠東人嘗號木鴈子善属文游扵洪州西山嗜
酒不羈布褐粗全人或贈之錢則詣酒家取醉余皆散
墜不頋西山之人見貫往來者五十余年而顔如初至
有以道術訪之則必报以悪声使之親近不得也熙寕
元年至豫章石頭市遇故人捿止張生爲具酒食而宿
中夜逆旅之主人聞戸外有車馬合沓声起而視之無
有也唯貫所卧室月止開犹奄奄然喘息就而察之貫
已死矣明日告新建縣尉吳杲卿往按之貫身㓗如
生扶而轉之腹中汨汨如浪鳴焉縣主簿刘純臣使人
棺歛埋扵地云張生還家其弟迎門曰周翁凌辰見遇
今往双嶺矣衆乃知貫非實死者也貫所著華陽二篇
坐卧不離懷䄂人莫得見曰純臣耴而有之純臣
梢其文險絶而有條理純臣以詩記之曰八十西山作
酒仙麻鞋乱断布衣穿形骸一脱塵緣尽太極光隂不
記年洪斍範冷齋夜話嘗記之然互有不同(同上)
吾八歲入小學以道士張易蕳為師童子幾百人師獨称
吾與陳太初者太初眉山市井人子也予稍長學日益
遂第進士制策而太初乃為郡小吏其後余謫居黃州
有眉山道士陸推忠自蜀來云太初巳尸觧矣蜀人吳
師道為漢州太守太初往客焉正旦日見師道求衣食
錢物且告别持所得盡與市人貧者反坐扵戟門下遂
卒師道使卒舁往野外焚之卒罵曰何物道士使我正
旦舁死人太初微笑開目曰不復煩汝步自戟門至金
鴈橋下趺坐而逝焚之城人見烟熖上眇眇焉有一陳
道人也(東坡)
新安聶師道宗微少事道士于方求發迹遊名山𢾗見異
人楊行密開府扵揚州宗微實輔佐之盖為國師三十
年楊氏末觧化而去弟子葬之舉棺惟衣履存焉順義
七年楊溥贈問政先生方外之兄德誨為新安太守乃
扵郡之東山築室以居方外號為問政山房問政之名
或得扵此苕溪漁隱曰問政山去新安郡城十許里岩
谷幽邃今有琳字在焉國初黃台留題詩云千尋練帶新
安水萬仞花屏問政山自少雲霞居物外不多塵土到
人間壷懸仙島吞舟罷椀浸星宫咒水閑艸暗■壇思
句曲松昏紫氣度凾關龜成錢甲毛猶綠鶴化黳翎頂
更殷阮洞神仙分藥去蔡家兄弟寄書还笻枝挺柱菖
蒲節筍幘高簮玳瑁班新隱漸聞侵月窟舊隣猶說枕
沙湾黃精苗倒眠青鹿紅杏枝低挂白鷴海上使頻青
鳥黠篋中蔵久白馿頑手疎俗礼慵非傲肘後灵方秘
不慳室錄匣垂金縷帶絳囊條鏁玉連環常尋灵穴
通三楚擬過流沙化百蛮容易煑銀供客用辛勤㘽
果與猿扳静張琹局舖还打默考仙經註又刪牀並葛
鞋寒兔伏窗横柽几老龍跧溪童乞火朝敲竹山鬼听
琹夜撼關花氣熏心香馥馥澗声聆耳响潺潺高墳
自掩浮生骨短晷難凋不死顔早晚重逄䔥塢客願随
芝盖出塵寰余以續仙傳高道傳二書攷之詩中所用
事多出師道本傳(山谷)
唐末有狂道士不知何許人又晦其名氏遊成都忽詣紫
極宫謁杜光庭先生求寓泊之所先生諾之而不與之
進道士日貨藥扵市所得錢随多少沽酒飲之惟唱感
庭秋一詞其意感蜀之將亡如秋庭之衰落然人未之
暁但呼為感庭秋道士凡半年人亦不知其異一夕大
醉歸夜將闌尚聞唱声愈高有訝之者隔戶窺之見灯
燭綵綉筵具噐皿罗列甚盛狂道士左右二青童立侍
時斟酒而唱窺者具以白先生先生乃欵其戶曰光庭
量識膚淺不意上仙降鍳深爲罪戾然不揆愚昧而匍
匐門下冀一拜光灵以消塵障道士曰何辱勤拳之若
是當出奉見乃令二童收筵具噐皿及陳設致扵前堞
之則随手而小如符子狀置冠中又將二童按之如木
偶可寸許又置冠中乃啓戶光庭忻然而入但空室而
巳(高道傳)
唐清遠道士同枕恭子游虎丘詩曰余本長殷周遭罹歴
秦漢計之至唐則二千餘歲矣顔魯公爱而刻之且有
詩曰客有神仙者扵兹雅䴡陳盖指為神仙也李衛公
追和魯公刻清遠道士詩曰逸人綴清藻前哲晉萹翰
則逸人指清遠而前哲謂魯公也其後皮日休陸龜蒙
軰皆和之仙耶鬼耶則不必問然㒒獨爱其數句云吟
挽川之隂步上山之岸山川共澄澈光彩交陵亂白雲
蓊𣣔歸青松忽消半扵乎借使非神仙亦才鬼也(許彦周詩話)
異聞集載沈旣済作枕中記云開元中道者吕翁非洞賓
也盖洞賓嘗自序以為吕渭之孫仕德宗朝今云開元
則吕翁非洞賓無可疑者苕溪漁隱曰回仙嘗有詞云
黃梁猶未熟梦驚殘尚用枕中記故事可見其非吕翁
也灵怪集載南柯太守傳與枕中記事絶相類浮世荣
枯固巳如夢矣此二事又扵夢中作梦旣可笑亦可歎
已(復斎漫錄)
回仙扵京師景德寺僧房壁上題詩云明月斜秋風冷今
夜故人來不來教人立盡梧桐影相傳此詩自國初時
即有之柳耆卿詞云愁緒終難整又立盡梧桐碎影用
回仙語也古今詞話語云耆卿作傾杯秋景一闋忽夢
一媍人云妾非今世人曾作前詩數百年無人称道公
能用之夢斍記其事世傳乃鬼謠也此語怪誕無可攷
據盖不曾見回仙留題遂妄言耳
予兄子瞻嘗從事扶風開元寺多古畫而子瞻少好畫往
往匹馬入寺循壁終日有一老僧出揖之曰小院在近
能一相訪否子瞻欣然從之僧曰貧道平生好藥術有
一方能以朱砂化淡金為精金老當傳人而患無可傳
者知公可傳故欲一見子瞻曰吾不好此術雖得之將
不能為僧曰此方知而不可為公若不為正當傳矣是
時陳希亮少卿守扶風而平生溺扵黃白嘗扵此僧求
方而僧不與子瞻曰陳卿求而不與吾不求而得何也
僧曰貧道非不悦陳卿畏其得方不能不為耳貧道昔
嘗以方授人矣有為之即死者有遭喪者有失官者故
不敢輕以授人即出一卷書曰此中皆名方其一則化
金方也公必不肯輕作但勿輕以授人如陳卿謹勿傳
也子瞻許諾歸視其方每淡金一两視其分數不足一
分輙以丹砂一錢益之雜諸藥入甘鍋中煆之鎔即傾
出金砂俱不耗但其色深淺斑斑相雜當再烹之色勻
乃止後偶見陳卿語及此僧遽應之曰近得其方矣陳
卿驚曰君何由得之子瞻具道僧不欲輕傳人之意不
以方示之陳固請不巳不得已與之陳試之良騐子瞻
悔曰某不惜此方惜負此僧耳公謹爲之陳姑應曰諾
未幾坐受隣郡公使酒以贓敗去子瞻疑其以金故深
自悔恨後謫居黃州陳公子慥在黃子瞻問曰少卿昔
竟嘗爲此法否慥曰吾父旣失官至洛陽無以買宅遂
大作此然竟病指&KR1012;而没乃知僧言誠不妄也後十年余
謫居筠州有蜀僧儀介者師文事禅師文之所至輙爲修造所
費不貲而莫知錢所從來介祕其術問之不以告人介
以聡禅師善密爲聡言其方大類扶風開元寺僧所傳
者然介未嘗以一錢私自利故能保其術而無患苕溪
漁隠曰洞微志載葉生者與前事相類其以得乾銀術
妄費而受&KR0852;故回仙謂沈東老云聞公自能黃白之
術未嘗妄用盖嘉之也此真可爲貪者之戒(龍川)略志
吳興之東林沈東老能釀十八仙白酒一日有客自號回
道人長揖扵門曰知公白酒新熟遠來相訪願求一醉
實熙寧元年八月十九日也公見其風骨秀偉跫然起
迎徐觀其碧眼有光與之語其声清員扵古今治乱老
莊浮圖氏之理無所不通知其非塵埃中人也因出酒
噐十數扵席間曰聞道人善飲欲以鼎先為夀如何公
曰飲噐中惟鍾鼎為大屈巵螺杯次之而梨花蕉葉最
小請戒侍人次第速斟當為公自小至大以飲之笑曰
有如頋愷之食蔗漸入佳境也又約周而復始常易噐
滿斟扵前笑曰所謂杯中酒不空也回公興至即㪯杯
舉白常命東老鼓琹回乃浩歌以和之又嘗圍棋以相
娱止奕數子輒拂去笑曰秪恐碁終爛斧柯回公自日
中至暮已飲數斗無酒色是夕月微明秋暑未退蚊蚋
尚多侍人秉扇敺拂偶滅一燭回公乃命取竹枝以餘
酒噀之插扵遠壁湏臾蚊蚋盡捿壁間而所飲之地洒
然東老𣣔有所叩先託以求敺蚊之法回云曰且飲小
術烏足遒哉聞公自能黃白之術未嘗妄用且篤扵孝
義又多隂功此予今日所以來尋訪而將以發之也東
老因叩長生輕舉之術回公曰以四大假合之身未可
離形而頓去惟死生去住為大事死知所住則神生扵
彼矣東老攝衣起謝有以喻之回公曰此古今所謂苐
一最上極則処也此去五年復遇今日公當化去然公
之所鍾爱者子階也治&KR1179;時不得見之當此之際公亦
先期而知謹勿動懷恐喪失公之真性東老頷而悟之
飲將逹旦則瓮中所釀止留糟粕而無餘瀝矣回公曰
久不遊浙中今日為公而來當留詩以贈然吾不斈世
人用筆書乃就擘席上榴皮畫字題扵&KR2350;壁其色微
黃而漸加黑故其言有回仙人贈東老詩西隣巳冨憂
不足東老雖貧樂有餘白酒釀來緣好客黃金散盡為收
書凡三十六年巳而告别東老啓關送之天漸明矣握
手並行笑約異時之集至舍西石橋回公先度乘風而去
莫知所適後四年中秋之吉東老微恙乃属其族人而
告之曰回公熙寕元年八月十九日嘗謂予曰此去五
年復遇今日當化去予意明年今乃熙寕之五年也子
階又適在京師干薦回公之言其在今日乎及期捐舘
凡回公所言無有不騐(陸元光回仙錄)
吾廼京兆人唐末累舉進士不苐因遊華山遇鍾离傳授
金丹大藥之方復遇苦竹真人方能驅使鬼神再遇鍾
离尽獲希夷之妙旨吾得年五十苐一度郭上竈苐二
度趙仙姑郭性頑鈍只與追錢延年之法趙性通灵随
吾左右吾惟是風清月白神仙會聚之時嘗遊两浙京
汴譙郡嘗着白襴角帶右眼下有痣如人間使者筯頭
大世言吾賣墨飛劍取人頭吾聞乃之實有三劍一
断煩恼二断貪嗔三断色慾是吾之劒世有傳吾之神
不若傳吾之法不若傳吾之行何以故爲人若反是雖
携手接武終不成道苕溪漁隠曰回仙有沁园春一闋
明内丹之旨語意深妙惜乎世人但歌其詞不究其理
吾故表顯之云七返還丹在人先湏煉巳待時正一陽
初動中宵漏永温温鉛鼎先透簾幃造化争馳虎龍交
合進火功夫尤閗危曲江上看月華莹净有箇烏飛
當時自飲刀圭又誰信無中養就兒辨水源清濁木金
間膈不因師指此事難知道要玄微天機深遠下手速
脩犹太遲蓬萊路遠三千行滿獨步雲歸
百家詩話総龜後集卷之三十九
