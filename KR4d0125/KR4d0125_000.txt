浮沚集别集類二(宋)
提要
(臣)等謹案浮沚集八卷宋周行巳撰行巳字
恭叔永嘉人元祐六年進士官至秘書省正
字出知樂清縣陳振孫書錄觧題稱其為太
學博士以親老歸教授其鄉再入為館職復
出作縣鄉人至今稱周博士盖相沿稱其初
授之官也振孫載浮沚先生集十六卷後集
三卷宋史藝文志載周行已集十九卷正合
前後兩集之數而又别出周博士集十卷已
相牴牾萬歷温州府志又稱行已集凡三十
卷更參錯不符考振孫之祖母即行已之第
三女振孫所記當必不誤宋史及温州志均
傳訛也行已早從伊川程子游傳其緒論實
開永嘉學浮之先集中有上宰相書云少慕
存心養性之說于周孔佛老無所不求而未
嘗有意于進取又有上祭酒書云十五學屬
文十七補太學諸生學科舉又二年讀書益
見道理于是學古人之修德立行云云觀所
自叙其生平學問梗概可以略見則發為文
章明白淳實粹然為儒者之言固有由也且
行已之學雖出程氏而與曾鞏黃庭堅晁說
之秦覯李之儀左譽諸人皆相倡和集中寄
魯直學士一詩稱當今文伯眉陽蘇新詞的
爍垂明珠于蘇軾亦極傾倒絶不立洛蜀門
戶之見故耳濡目染詩文亦皆嫻雅有法尤
&KR0688;學家所難能矣集久失傳今從永樂大典
所載蒐羅排比共得八卷較之原編十幾得
五尚足見其大凡也乾隆四十七年四月恭
校上
總纂官(臣)紀昀(臣)陸錫熊(臣)孫士毅
總校官(臣)陸費墀
浮沚集目錄别集類二(宋)
卷一
奏議二首表二首
卷二
經解十二首
卷三
策三首策問十二首
卷四
序十二首記二首
卷五
書五首啓九首
卷六
雜著三十二首
卷七
祭文九首誌銘十三首
卷八
五言古詩三十五首七言古詩十一首
卷九
五言律詩三十五首五言排律二首
七言律詩二十一首五言絶句五首
七言絶句三十五首
