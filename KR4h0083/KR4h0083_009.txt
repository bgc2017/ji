唐音卷九元楊士弘撰
張震註
唐音遺響二
沈雲卿
擬古離别
白水東悠悠中有西行舟舟行有返棹水去無還流奈
何生别者戚戚懷遠游遠游誰當惜所悲會難收自君
閴芳屣青陽四五遒皓月掩蘭室光風虛蕙樓相思無
明晦長嘆累冬秋離居人遲暮高駕何淹留(青陽春陽也芳屣履也)
長門怨
月皎風泠泠長門次掖庭玉階聞墜葉羅幌見飛螢清
露凝珠綴流塵下翠屏妾心君未察愁嘆處繁星(長門掖庭)
(玉階羅幌俱見前注)
銅雀臺(在鄴中今彰德府魏志建安十二年作)
昔年分鼎地今日望陵臺一旦雄圖盡千秋遺令開綺
羅君不見歌舞妾空來恩共漳河水東流無重回(分鼎謂魏)
(蜀吳三國鼎立於三方遺令陸機弔魏武文序曰曹操臨終遺令世子丕曰吾殁後婕妤妓女終夢臺上施六)
(尺床張繐帳朝晡設節旌之屬月朝十五日輙向帳作妓女等樂時令登吾銅雀臺以望吾西陵墓田漳河水)
(見前註)
古歌
落葉流風向玉臺夜寒秋思洞房開水精簾外金波下
雲母窗前銀漢迴王階隂隂苔蘚色君玉履綦難再得
璇閨窈窕秋夜長繡戶徘徊秋月光燕姬綵帳夫容色
秦子金鑪蘭麝香北斗七星横夜半清歌一曲斷君腸
(玉臺禮樂志游閶闔觀玉臺水晶杜詩水晶之盤行素鱗又董偃有盤謂水石也又貨原云水晶琉璃之屬入)
(火不焚或云千歲水為之化雲母本草石也生土石間作片成層可拆明滑光白其大而瑩潔者今人或以餙)
(燈籠亦古屏扇之遺事也金波前漢天文志曰月穆穆以金波注月光如金波之流履綦班婕妤賦思君兮履)
(綦注履迹也燕姬左齊伐北燕人歸燕姬又舞鶴賦燕姬沮色巴童心恥秦子秦之公子也麝香說文獸如小)
(麋臍冇香冬食栢夜食諸蟲為人所廹逐即自投高崖舉爪剔出其香就縶自死猶拱四足保其臍綵帳夫容)
(容色白詩夫容帳煖度春宵北斗見前註)
王少伯(名昌齡江寧人太白冇闕密王昌齡左遷龍標詩他意未詳闕詩須而思精時謂)
(王江寧昌齡以還四百年内曹劉陸謝風骨頓清湏有太原王昌令魯國儲光羲頗從厥遊且)
(兩賢氣同體别而王闕聲峻)
長歌行
曠野饒悲風颼颼多蒿草繫馬倚白楊誰知我懷抱所
是同袍者相逄盡衰老况登漢家陵南望長安道上有
枯樹根下有石鼠窠高皇子孫盡千載無人過寳玉頻
發掘精靈其奈何人生須信命有酒且長歌(批云逹者白楊古詩)
(白楊多悲風白楊木名古者墳上多種此木漢家陵前漢帝陵俱在長安西興平縣石鼠石中之鼠也高皇子)
(孫漢高帝之子孫也寳玉陵中之寳玉也精靈道書三魂亦名哀靈二名胎光一名幽精又言人死則有精靈)
齋心(顔子心齋見前註)
女蘿覆石壁谿水幽濛朧紫葛蔓黃花娟娟寒露中朝
飲花上露夜卧松下風雲英化為水光彩與我同日月
蕩精魄寥寥天府空(女蘿詩頍弁蔦與女蘿注在木為女蘿在草為兔絲雲英本草云母)
(闕一名雲英抱朴子服五雲之法以桂闕水子玉他之以為水闕而服之三年老公反成童)
少年行
西陵俠少年客過短長亭青槐夾兩路白馬如流星聞
道羽書急單于寇井陘氣高輕赴難誰顧燕山銘(短長亭六)
(帖十里一長亭五里一短亭白馬羽書俱見前註井陘史井陘縣韓信勝趙處燕山銘後竇憲降單于兵三十)
(萬登燕然山刻石紀功而還)
塞上曲
蟬鳴空山林八月蕭關道出塞入塞雲處處黃蘆草從
來幽并客皆向沙場老莫學遊俠兒矜誇紫騮好(空桑綱目)
(云蕭瑀不生於空桑而遵無父之教又列子空桑山名伊尹生處在冀州又前郊祀志空桑琴瑟注地名出善)
(木可為琴瑟蕭關道見前注幽并客幽州并州沙場古戰場也遊俠兒紫騮俱見前註)
和振上人秋夜懷士會
白露傷草木山風吹下寒遥林夢親友高興發幽巒郭
外秋聲急城邊月色殘瑶琴多幽思更為客中彈
采蓮
越女作桂舟還將桂為檝湖上水渺漫清江初可涉摘
取夫容花莫摘夫容葉將歸問夫壻顔色何如妾(越女杜詩)
(越女天下白又風俗記天下之女白不如越溪之女白肌晳桂檝元帝鳥栖曲沙棠作舡桂為檝)
城傍曲
秋風鳴桑條草白狐兔驕邯鄲飯來酒未消城北原平
掣皂鵰射殺空營兩騰虎廻身却月佩弓弰(邯鄲見前註皂鵰詩)
(皂鵰寒始急又有皂鵰賦說文大鷙鳥也弓弰說文弓袋也)
初日
初日净金閨先照床前暖斜光入羅幕稍稍親絲管雲
髮不能梳楊花更吹滿(杜詩旣通金閨籍又謝眺金閨之諸彦註金閨即金馬門也又)
(閨通作圭記畢門圭戸又特立小戸曰閨選宵月照中訪閨盖女子未出適所處之戶皆曰閨若東坡詩所謂還)
(仙姝欵碧閨是也)
崔顥
贈王威古
三十羽林將出身常事邊春風吹淺草獵騎何翩翩插
羽兩相顧鳴弓新上弦射麋入深谷飲馬投荒泉馬上
共傾酒野中聊割鮮相看未及飲代馬寇幽燕烽火去
不息隂山高際天長駈捄東北戰觧城亦全報國行赴
難古來皆共然(事俱見前註)
贈輕車(輕車見前註)
悠悠遠行歸經春涉長道幽冀桑始青洛陽蠶欲老憶
昨戎馬地别時心草草烽火從北來邊城閉常早平生
少相遇未得展懷抱今日杯酒間見君交情好
遼西(見前註)
燕郊芳歲晚殘雪凍邊城四月青草合遼陽春水生邊
人正牧馬漢將日徵兵露重寳刀濕沙虛金鼓鳴寒衣
着已盡春服誰為成寄語洛陽使為傳邊塞情(燕國名太公所)
(封之地今幽州之域與遼西接境)
相逄行
妾年初二八家住洛橋頭玉戶臨馳道朱門近御溝使
君何暇問夫壻大長秋女弟新承寵諸兄近拜侯春生
百子殿花發五城樓出入千門裏年年樂未休(大長秋前百官)
(志景帝更將行為大長秋將行秦官名秋者收成之時長者常久之義皇后之卿也掌宣宫命者百子殿未詳)
(五城樓太白詩五城十二樓千門建章宫中有千門萬戶俱見前註)
長門怨(武帝陳皇后事見前註)
君王寵初歇弃妾長門宫紫殿青苔滿高堂明月空夜
愁生枕席春意罷簾籠泣盡無人問容華落鏡中
王家少婦(未詳)
十五嫁王昌盈盈入畫堂自矜年最少復倚壻為郎舞
愛前溪淥歌怜子夜長閑來闘百草度日不成妝(王昌襄陽)
(耆舊傳王昌字公伯為東平相散騎常侍早卒婦任城王曹子文女前溪淥子夜長俱曲名鬭百草歲時紀端)
(午日四民鬭百草故今人亦有鬭百草之戱)
薊門行(古薊州郡名今為遵化府)
邊城十一月雨雪亂霏霏元戎號令嚴人馬亦輕肥羌
氐無盡日征戰幾時歸(元戎大將也羌胡俱見前註)
幽州多騎射結髮重横行一朝事將軍出入有聲名紛
紛獵秋草相向角弓鳴(事俱見前註)
崔國輔(又名崔十二天寳中為集賢院學士詩評云其詩婉戀清楚深於諷味其樂府數章)
(古人不及也)
香風詞
洛陽棃花落如霰河陽桃葉生復齊坐怨玉樓春欲盡
紅綿粉絮鳥收啼
崔曙
山下晚晴
寥寥遠天净溪路何空濛斜光照疎雨秋氣生白虹雲
盡山色暝蕭條西北風故林歸宿處一葉下梧桐(一葉下淮)
(南子梧桐一葉落則天下知秋白虹事見前註)
古意
綠笋總成竹紅花亦成子能當此時好獨自幽閨裏夜
夜苦更長愁來劇如死
劉方平
春怨
紗窗日落漸黃昏金屋無人見淚痕寂寞空庭春欲(一作)
(又)晚梨花滿地不開門(批云只一又字寫出春怨要識得他愁思)
唐音卷九
