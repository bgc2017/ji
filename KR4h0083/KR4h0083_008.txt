唐音卷八元楊士弘撰
張震註
唐音遺響一
王無功(名績絳州人隋大業中舉孝廉還鄉種黍蒔藥酿酒自供以周易老子置床頭自號)
(東臯子唐武德初待詔門下省官給酒一斗自著五斗先生傳及醉鄉記)
過酒家
此日長昏飲非關養性靈眼看人盡醉何忍獨為醒(靈說)
(文善也神也此云養性靈者即老子治心養性養神之謂也盡醉獨醒楚辭漁父屈原曰衆人皆醉我獨醒)
章懷太子(太子唐高宗長子賢字明允初封雍王上元二年武氏酖殺太子弘立之為太)
(子永隆元年亦為武氏廢為庶人立英王哲為太子嗣聖元年武氏令丘神績殺之)
黃臺瓜辭(黃臺未詳)
種瓜黃臺下瓜熟子離離一摘使瓜好再摘令瓜稀三
摘尚云可四摘抱蔓歸(按此詩章懷傷武氏既殺太子忠又殺太子弘而至己為太子)
(恐亦不免於禍故作是詩以諷武氏未幾太子亦為武氏所殺良亦慘哉)
王適(幽州人韓文王適懷竒負氣聞金吾將軍李惟簡喜士造門造曰天下竒男子王適願見)
(將軍白事一見論合薦為恭軍遷監察御史)
詠江濱梅
忽見寒梅色開花漢水濱不知春色早疑是弄珠人(弄珠)
(人交甫事見前註)
李義甫(唐太宗召見詠鳥詩云上林無限樹不得一枝棲太宗曰當全枝借汝高宗朝拜參)
(政險狡忌克人謂笑中有刀柔而割物號曰李猫後以貶死)
詠烏
日裏颺朝彩琴中半夜啼上林如許樹不借一枝棲(日裏)
(颺光張衡靈憲曰日中烏有三足又廣雅曰日一名陽烏故有日中烏之說云琴中夜啼琴操有烏夜啼曲)
張說之(名說字道濟又字說之洛陽人永昌中武氏策賢良方正開元中為中書令封燕國)
(公與蘇頲皆以文章著名時號燕許大筆云)
蜀道後期
客心争日月來往預期程秋風不相待先至洛陽城(詩評)
(云說既謫岳州而詩亦悽惋人謂得江山助云)
喬知之(仕武氏官至右同郎中武承嗣所譛之為武氏族殺)
折楊柳(題意註見前)
可憐濯濯春楊柳攀折將來就纖手妾容與此同盛衰
何必君恩獨能久(濯濯詩濯濯厥靈註光澤貌何必謂何可必能也)
張子壽(字九齡韶州曲江人七歲知屬十三以書干王方慶慶嘆曰是必致遠擢進士次道)
(侔伊吕科策封第玄宗時官至中書侍郎封曲江公謚文獻)
魚游樂深池鳥栖欲高枝嗟爾蜉蝣羽薨薨聚何為有
生豈不化所感奚若斯神理日微滅吾心安得知浩蕩
楊朱子徒然泣路岐(選詩補註云曲江所為詩多雅淡而魚游樂深池與漢上有游女尤)
(得古風人之音格耳又云子壽魚游樂深池之詩可見世道之難進取所志莫伸感嘆而作是詩語盖意含蓄)
(似有不可得而盡者蜉蝣楊朱泣路岐俱見前註)
孤鴻海上來池潢不敢顧側見雙翠鳥巢在三珠樹矯
矯珍木巔得無金丸懼美服患人指高眀逼神惡今我
游冥冥弋者何所慕(翠鳥巢珠樹俱見前註珍木珍竒之木金丸彈也亦見前註冥冥保)
(默之完弋者語弋不射宿弋謂以生絲繫矢而射也按此詩之意保欲自晦以避祸患豈九齡罷相而李林甫)
(作相時詩耶盖林甫隂忌九齡常欲中傷之九齡既作海燕詩以見意及帝賜白羽扇則獻賦以自喻云苟效)
(用之得所雖殺身而何忌又曰縱秋氣之移奪終感恩於篋中則公之忠節豈林甫中傷之是懼哉然則小人)
(進而君子退且不自保者如此良可悲哉)
齊洗心(名澣交州人玄宗時官至中書侍郎出為平陽太守)
長門怨(長門見前註)
煢煢孤思逼寂寂長門掖妾妬亦知非君恩那不惜擕
琴就玉階詞悲聲未諧將心托明月流影入君懷
吳貞節(名筠華州華隂人隐居嵩山不仕)
步虛詞(異苑錄神仙聲清遠遒亮道士效作步虚聲備言衆仙縹緲輕舉之事)
扶桑誕初景羽蓋凌晨霞倏歘造西域嬉遊金母家碧
津湛洪源灼爍敷荷花煌煌青琳宫璨璨列玉華真氣
溢絳府自然思無邪俯矜區中士夭濁良可嗟(扶桑見前註初)
(景日初出時也羽盖人王母卽西王母俱見前註琳宫道觀也玉華真詰鹿皮公吞玉華絳府真浩心宫也真)
(氣北斗經曰五方降真氣盖真氣者本身自然之心氣也思無邪語曰一言以蔽之曰思無邪程子曰思無邪)
(者誠也闕壽短濁昏中也夭濁夭年濁也)
瓊臺却為仞孤暎大羅表常有三素雲凝光自飛繞羽
童汎明霞升降何縹緲鸞鳳嘯雅音栖翔絳林標玉虛
無晝夜靈景何皎皎一覩太上京方知衆天小(劫仞度人經緲)
(緲劫仞大羅天也上帝所居之處玉虛大闕亦無晝夜仙經丹丘無晝夜靈景日月也太上京天帝之京也三)
(素雲真秘言立春清明日北望闕)
二氣播萬有化機無停輪而我操其端乃能出陶鈞寥
寥大漠上所遇皆清真澄瑩含元和氣同自相親絳樹
結丹實紫霞流碧津以兹保童嬰水用超形神(二氣隂陽二氣)
(也萬有萬物也化機天地二氣運行妙用也大漠天也清真真闕也元和氣也)
張廵(鄧州南陽人身長七尺餘鬚髯若神讀書不過三遍終身不忘為文章操筆立書未嘗起)
(藁守睢陽賊屢破之及城䧟守節不屈而死)
夜聞笛
岧嶤試一臨虜騎俯城隂不辨風塵色安知天地心門
開邊月近苦戰陣雲深旦夕更樓上遙聞横笛音(朱子註韓)
(文張中丞傳後序曰廵開元二十四年進士劉夢得嘉話載其謝加金吾表云主辱臣死當臣致命之時惡稔)
(罪盈是賊滅亡之日激厲將士賦詩有云褁瘡猶出陣飲血更登陴又夜笛聲有云營開星月近戰苦陣雲深)
(余觀此則廵之文章可見矣廵守睢陽詩全章云接戰春來苦孤城日漸危合圍侔月暈分守效魚麗每厭黃)
(塵起時將白羽麾褁瘡猶出陣飲血更登陴忠信因難敵堅貞自不移無人報天子心計欲可施按傳闕)
(節上貫日月固不侍文章以為身顯闕文章乎士之氣聞之尚使人興起而感慕之不闕故於此)
(并附此詩以為讀書者勸云)
盧緯卿(名象汜水人詩評云盧象詩雅而不素有大體得國士之風)
鄉賦後自鞏還田家因謝隣友見過之作(鄉賦謂輸)
(鄉之賦稅畢而還也鞏縣闕屬河南府)
鷄鳴出東邑馬倦登南蠻落日見桑柘翳然丘中寒隣
家多舊識投暝來相看且問春稅苦兼陳行路難園場
近隂壑草木易凋殘峯暗雪猶積澗深冰已團浮名知
何用歲晏不成懽置酒共君飲當歌聊自寬
陶翰(潤州人詩評云唐代詞人詩筆雙美者鮮矣翰實眼之旣多興象復滿風骨三百年闕前)
(方可論其體裁也)
古塞下曲
進軍飛狐北窮寇勢將變日落塵沙昏背河更一戰騂
馬黃金勒雕弓白羽箭射殺左賢王歸奏未央殿欲言
塞下事天子不召見東出咸陽門哀哀淚如霰(飛狐道在蔚州)
(飛狐縣北入嬀州懷成縣卽漢酈食其所謂塞飛狐之口者是也敗落之衆故曰窮寇騂馬赤馬也左賢王匃)
(奴中有左賢王未央殿卽未央宫也咸陽門咸陽城門也)
燕歌行(題意見前)
請君留楚調聽我吟燕歌家在遼水頭邊風意氣多出
身為漢將正值戎未和雪中凌天山冰上度交河大小
百餘戰封侯竟蹉跎歸來霸陵下故舊無相過雄劍委
塵匣空門惟雀羅玉篸還趙姝瑶琴付齊娥昔日不為
樂時哉今奈何(雄劍鮑詩雙劍將别離先在匣中鳴雌沉吳江裏雄飛入楚城)
劉眘虛(江東人詩評云眘虛情幽興遠思苦語竒忽有所得便驚衆聽頃東南高唱者數人)
(然聲律宛態無出其右惟氣骨不逮諸公自永明已還可傑立江表至若松色空照水經聲時)
(有人等句並方外之語惜其不永石碎國寳)
暮秋揚子江寄孟浩然
木葉紛紛下東南日烟霜林山相晚暮天海空青蒼暝
色空復久秋聲亦何長孤舟兼微月獨夜仍越鄉寒笛
對京口故人在㐮陽詠思勞今夕漢江遥相望(京口見前註又)
(啚經其城因山為壘緣江為境爾雅丘絶高曰京故名㐮陽漢江見前註)
江南曲
美人何蕩漾湖上風日長玉手欲有贈徘徊雙明璫歌
聲隨淥水怨色起青陽日暮還家望雲波横洞房
薛據(荆南人為人骨鯁有志其為文亦自蕩不違因看古興詩云投珠志自疑抱玉但垂泣怨)
(情頗深良可悲也按杜子美有聞薛三據法司議即未審即據否)
出青門往南山别業
舊居在南山夙駕自城闕榛莾相蔽虧去爾漸超忽散
&KR3262;餘雪晴蒼茫季冬月寒風吹長林白日原上没懷抱
曠莫伸相知阻吳越弱年好栖隠鍊藥在嚴窟及此離
垢氛興來亦因物末路期赤松斯言庶不伐
賀蘭進眀(綱目至德五載江賀蘭進明為可止目使詩評稱其博雅好古經籍滿腹其著)
(述百餘篇頗究天人之際為古詩八十首大體符於阮公又阮詩憂國將亡述詩寄懷進明鎮)
(臨淮擁兵不救睢陽之急當此之時天人之際安在而體阮之詩亦不過美于甘辭耳)
古意
崇蘭生澗底香氣滿幽林采采欲為贈何人是同心日
暮徒盈抱徊徊幽思深慨然紉雜珮重奏丘中琴
行路難
君不見門前柳榮耀幾時蕭索久君不見陌上花狂風
吹去落誰家隣家思婦見之歎蓬首不梳心歷亂盛年
夫壻長别離歲暮相逄色凋換
又
君不見芳樹枝春花落盡蜂不窺君不見梁上泥秋風
始高燕不栖蕩子從軍事征戰蛾眉婵娟守空閨獨宿
自然堪下淚况復時聞烏夜啼
沈如筠(潤州句容人)
寄張徵古
寂歷遠山意微暝半空碧綠蘿無冬春彩烟竟朝夕張
子海内竒耐為巖中客聖君勞夢想安得老松石
閨怨
鴈盡書難寄愁多夢不成願隨孤月影流照伏波營(後漢)
(馬援字文淵光武建武中拜伏波將軍擊交趾)
李嶷
少年行(樂府遺聲遊俠三十一曲有少行年行又陸士衡有結客少年場)
十八羽林郎戎衣侍漢王臂鷹金殿側挾弹玉輿傍馳
道春風起陪遊出建章(羽林郎前百官表羽林有郎有騎士有羽林孤兒漢皇武帝也)
(馳道建章見前註)
侍獵長楊下承恩更射飛塵生馬影滅箭落鴈行稀薄
霧隨天仗聯翩入鎻闈(長楊宫名以其地有長楊因以為名天仗鎻闈俱見前註)
玉劍膝邊横金杯馬上傾朝遊茂陵道夜宿鳳凰城豪
吏多猜忌毋勞問姓名
丁僊之(閏州曲阿人)
江南曲
長干斜路北近浦是兒家有意來相訪明朝出浣紗發
向横塘口船開值急流知郎舊時意且請攏船頭昨暝
遶南陵風聲波浪阻入浦不逄人歸家誰信汝未暝已
成粧乘潮去茫茫因從京口渡使報邵陵王始下夫容
樓言發瑯琊岸急為打船開惡許傍人見(長干京口浣紗西施事横)
(塘集覧卽横江也又金陵覧闕曰自江口沿淮築塘謂之横塘闕子闕有南闕有陵縣萬寧國府邵陵王名)
(綸梁武帝子侯景亂奔魏封梁王後為魏所闕夫容樓未詳琅琊郡名益都沂闕破城邑本漢地志云今兖州)
(沂州察州皆古琅琊地又今除州有琅琊山此言瑯琊岸盖除州瑯琊山也)
吳象之
陽春歌(歌錄陽春歌楚曲也卽時十五曲之一又陽春白雪)
簾低曉露濕簾捲鶯聲急欲起抱箜篌如疑彩弦澁孤
眠愁不轉點淚聲相及净掃階上花風來更吹入
張潮(潤州阿人)
㐮陽行(樂府正聲清商曲有㐮陽闕不闕王誕闕為㐮陽守夜聞諸女歌謠因為之辭)
(焉又宋劉道彦為雍州有惠政百姓歌之謂之㐮陽非此地)
玉盤轉明珠君心無定凖昨見㐮陽客剰說㐮陽好無
盡㐮漢水峴山垂漢水東流風北吹只言一世長嬌寵
那悟今朝見别離君渡清羌渚知人獨不語君見木栖
林憶君相思深莫作雲間鴻離聲顧儔侣尚如匣中劍
分形會同處是君婦識君情怨君恨君為此行下床一
宿不可保况乃萬里㐮陽城㐮陽傳近大堤北君到㐮
陽莫廽惑大堤諸女兒憐錢不憐德(峴山漢水匣中劍大堤女俱見前註)
(清羌渚未詳)
江南行
茨菰葉爛别西湾蓮子花開猶未還妾夢不離江水上
人傳郎在鳳凰山(茨菰書無所載今所在池塘有之葉長上尖小大作人字分四五六月間)
(白花四瓣根下有子如圓眼大可食)
孟雲卿(平陽人按杜詩註陶峴闕城子孫也開元間完昆山豐田疇游江湖製三舟一自載)
(二賓客三飲饌與進士孟彦深樊口進士孟雲卿布衣焦遂人置僕妾女樂一部奏清商曲遊)
(於江湖中時號水仙及按公集有觧悶詩云孟子論文更不疑自註云孟子授校書郎孟雲卿)
(是也又有湖城遇孟雲卿詩)
古别離(樂錄古别離十九曲之一也)
朝日上高臺離人怨秋草但見萬里天不見萬里道君
行本遥遠苦樂良難保宿昔夢同衾憂心夢傾倒含酸
欲誰訴展轉傷懷抱結髮年已遲征行去何早寒暄有
時謝顦顇難再好人皆(闕)
唐音卷八
