金華黃先生文集卷苐五續藁二
五言律詩
初至寧海臨川危素編次番昜劉耳校正
地至東南盡城孤邑屢遷行人雲作路累石海為田蜃炭村村
白㯶林樹樹圓桃源名更美何處有神仙
縹緲蛟龍宅風雷隔杳冥人家多面水島嶼若浮萍煑海鹽煙
黑淘沙鐡氣腥停驂方問俗漁唱起前汀
洋山夜發
肅肅洋山暮倉忙拜水神吹嘘端有力漂泊竟無津黑夜魚龍
界皇天蟣蝨臣生還如偶遂敢惮歴微&KR0605;
次韻荅陳君采兼蕳一二同志
温詔欣初覩峩冠盍共纓如何滄海上獨看白雲生燈火三千
櫝冰霜五百程誰須富車騎終古陋桓榮
憶昔䨇溪上相逢暮兩時交游傾意氣談咲挹手儀草草中年
别寥寥大雅詩受材知有分豐嗇竟誰同
不謂飄零曰求賢網四張胡然卑小技乃爾閟孤芳寶唾非無
色冥鴻詎有行𣪚材何所似徒愧飾青黃
十載西州客論交著處新時時談述作一一望光塵澹月銀河
曉暄風玉樹春幸令窺髣髴微薄尚何伸
默守知存道清言不廢儒身方同木石名巳在江湖此士須前
席何人屬後車惟應耕釣者縹緲識霞裾
尚想南歸始簮花出禁闈塵沙迷故步桃李借餘輝有曰酬
天造終身返布衣風流成二老巾屨倘相依
亦有貞居子難忘太古情詩筒来絶響茗椀出新烹磊落單傳
意蕭條異代名無為念離别惆悵不能平
讀陳制幹遺事
歴歴青雲上飛揚彼一時深春曲江宴清夜郾城詩老去山河
在仙成日月遲空言徒有託千載欲誰期
題剡溪張氏書樓
木杪出飛樓仙山在上頭可能無客至小為借書留芸草春仍
長虹光夜不收如何試乘興一棹剡中舟
陸氏水軒分韻得揚字
高會軒楹敞清秋咲語涼行雲随度曲野水映飛觴㘴挹才華
盛衰慙鬢髮蒼新詩穿窈眇何力共游揚
寄黃伯陽
掺别逢春雨移舟落夜濤忽驚滄海大轉覺碧雲高揚子多竒
字王祥忝佩刀深情空繾綣短髮正刁騷
送陳飬直歸四眀
迢迢浙河水同渡不同歸執𬒮方成别驚帆巳若飛野橋行酒
處風雪去時衣瞻望嗟何及天長鴻鴈微
題天童疊秀軒
名山摽巨刹樓閣在青冥别路通禪窟當軒列翠屏暝禽多雪
色偃樹盡龍形負土新成塔非才愧勒銘
隆山牟先生挽章
井絡收英氣文昌返列星能官須閥閱仍世覿儀刑漂轉逾三
峡森扶並五丁芝蘭紛滿砌橘柚歘充庭它日看空櫪羣公羡
發硎鼎湖驚掃迹華表訝摧翎風物嗟王粲心期託管寧乘桴
良巳後抱瑟匪求聽此道誠何病眀時忌獨醒迢迢瞻北極衮
衮化南溟薦剡多新墨恩袍秪舊青故應氊座冷不愧草堂靈
食檗餘深味懸車及暮齡一朝傷永訣千古閟遺經謬忝鴻私
久徒增雪涕零無辭歌薤露有恨寄泉扄
送胡允文紹興錄事
斯文千載後一髮渺存亡尚喜衣冠舊能傳翰墨香春秋嚴助
對冨貴買臣鄕莫厭官曺劇諸生在鴈行
入亰道中寄同里諸友
十年州縣底及此望亰華客路時時雨春江岸岸花何方堪報
國將老更浮家可得同携手山顛復水涯
送句龍提舉之雲南
獨抱文章印驅車背朔風行歌萬里别聲教百蠻通列郡創殘
後諸生色咲中誰當偕計吏封殖待新功
癸酉四月同子長至赤松子長先去遂獨宿智者之草堂
巳而子長與正傳俱来同一上人宿鹿田遊三洞還過山
橋至潜岳謁故中書舍人潘公祠堂復廻智者而别
昔共張公子翩翩訪赤松重来逾兩紀獨宿去孤峰古木蒼陂
映禪房側徑通夕隂千嶂黑人語一燈紅幸及軒車會寕辭杖
屨從相看如夢寐徤走愧兒童春去山仍好林深磵忽窮天低
時堕兩寺遠但聞鍾弔古田無鹿探竒洞有龍幽尋穿&KR0772;窱高
步踏玲瓏靈草多成藥疎篁不作叢嵐霏生晻曖野色在空濛下
瞰疑無底言旋復向東巖阿棲斷礎煙際出飛淙細路緣苔磴
危橋跨石硔泉依山曲曲雲與樹重重巨榜標名岳穹垣護畒
宫倚闌斜日下入室老僧逢零落螭頭墨荒涼馬鬛封不才持
薄禄終古望遺風弛檐雲關裏傳觴雪峡中追趨煩道侣述作
付文雄急景真流電浮生尚轉蓬後期觀歲晏来往莫憧憧
送趙仲理御史
藉甚聲華舊頻年沭盛恩校書天禄閣執法太微垣攬轡炎埃
豁揮毫玉露繁庸疎徒自咲投贈欲何言
送趙宗吉御史
憶共趨鼇禁驚聞正豸冠汗顔居舘下矯首望臺端去路黃河
直飛霜白日寒仙舟如可託歸理釣魚竿
送王道一郎中
使者下青冥郎官動列星揚旌開瘴癘持斧用雷霆遠俗難馴
化儒臣觧引經無知多詿誤能勿望平亭
送宋顯夫憲僉分題得邵伯埭
謝公千載後陳迹在淮壖遺愛傳終古嘉名配昔賢藕花方爛
熳使節莫留連移取甘棠樹分栽郢水邊
送宋翼卿照磨
莾莾關河路西征獨㩀鞍借材蓮幕底飬望柏臺端指日傳温
詔朝天正法冠廣平心鐡石寕憚朔風寒
送潮陽蘇縣尹
夜水蔵蛟鰐秋天卷瘴雲田多陶令秫石有大蘇文巧䆠誠為
樂脩才况不羣尚煩驅筆陣時復張吾軍
送蕳縣尹
蕳氏多兄弟才名萃一家嗟君本朝士出宰向天涯度嶺三冬
雪行春一縣花應憐未歸客鞍馬尚風沙
送馬伯忱教授
卓犖青雲彦飛騰及妙年書成天禄閣座有廣文氊九陌車塵
外千軍筆陣前白頭慙倚席臨别思范然
送方叔高廵檢
矯矯列仙儒瀛洲路不迂大書歸石室壮志在桑弧田里方高
枕雲山緫畫圖登臨属多暇寧復嘆馳驅
送劉子簡
難弟與難兄專門用一經夫君眉更白諸老眼多青薦剡登天
府揚帆指洞庭何官不可樂離合任雲萍
題道士態君夀母詩卷
跨鶴出山中春衣密密縫度關占𬗋氣賜酒折黃封介夀慈顔
喜承家積慶重蘇躭却来否石上有仙蹤
同劉遂初脩撰周伯温編脩任大瞻經歴王繼忘架閣西
山行香次遂初韻
仙馭賓天久衣冠此出游祗園金地古汾水白雲秋謁拜陪諸
彦躋攀展寸眸始知山水窟近在帝王州深岫蔵青靄平蕪映
綠疇層臺臨太液環海像瀛洲粤自遺弓劒無從望黈旒眀庭
虚次舍綵䌫舊維舟陛戟盈千列靈輿副九斿祠官偵伺謹中
使往来稠備禮兼今昔求神遍顯幽琅函開貝葉玉瓉薦黃流
肹蠁人天合輝光日月侔遥看陳羽衛疑是問龍樓花雨繽紛
落香煙泱&KR1071;浮重關羅虎兕簇仗擁螭蚪去去簫聲遠微微扇
影收清都成夢境塵劫䓁浮漚歸徑緣湖尾殘陽掛樹頭舉杯
相慰藉分席暫淹留物色迂行轡風寒襲敝裘廽瞻天路永坐
感歲時周戀闕慙衰朽非材堕謬悠詞林冨鴻藻珍贈若為酬
試院同諸公為主試官作
右轄升庸日秋闈獻藝初端居煩㘴鎮妙柬備賢書憶昔興文
運惟天啓聖謨教條行九有學業出三餘儒術俄中否詞場
遂久虚綸言何噩噩髦士共于于吐握承謙德飛楊感牡圖至
公留藻鑑成物待洪爐肅穆華星聚涵容化曰舒誰歟随計吏
行矣聽傳臚橘柚
天朝貢参苓相府儲鋪張須鉅筆衰朽媿荒疎
誠院同諸公為監試官作
文治回亨運群言恊睿謀設科存墜典傳
詔極遐陬風動黃簾曉霜飛白簡秋迂臨宣上化精察副旁
求懷牒魚鱗集摛辭繭絍抽按行承奬飭鼔舞望甄收冰鑑垂
清照淵珠免暗投充庭先品物入彀緫英游奏自蘭臺上名依
桂籍留神仙司下土桃李在南州使節光華盛公堂禮數優無
能禆末論傾詠獨綢繆
送餘姚孔學正
不到歴山前于今二十年忽聞東魯客去㘴廣文氊短棹濤江
外高齋海水邊風雩有新樂况及暮春天
遊石門净勝寺
十頃蒼陂上山廻地勢偏屋棲黃面老碑掛赤烏年葉葉風荷
顫層層雪瀑懸青燈夜寥閴獨照一僧禪
次韻王眉叟真人
歲晏驚黃落樓居隔翠微擁爐春滿座卧檝雨生衣大患元非
病高飛獨見機桃源多美酒觴至且頻揮
泉月開金鏡仙山並玉簮杜陵茅作屋涑水布爲衾有約陪笙
鶴交談接芥針三神那易近失喜聽新吟
悼雨公
離别騖雲散那知竟不廻長期真滿供横騖樂邦開一柱空危
石重湖有劫灰去来誠夜旦覽物謾生哀
送鏐上人遊廬山
廬山幾千仞屹立大江邊地勝非人境雲深何處禪祥燈開黑
夜怒瀑下青天物色撩詩興應須冨近篇
送矩上人遊廬山
廬阜西江上秋風道路賖泉飛青玉峡池浸白蓮花此去聊乘
興何時定到家憑高莫回首誤指赤城霞
游法華山回宿樓氏書房遥望嵩頭陁智者國師道場上
清五雲龍夀諸山而未及其處贈同游傅生國章
故廬湖水曲門對法華山百里空荒外三峯䁆靄間倦游煩汲
引闊步強躋攀老怯高寒境非緣興盡還
小憩虚齋夕何人咲語同青雲一才子白髮兩衰翁節物逢春
好名區有路通未能窮勝踐還往媿匆匆
過永康桃巖
立石平如削飛雲近可梯莫窮千古勝但惜衆山低靈草經春
長珍禽隔樹啼人言舊朝士感事有留題
七言律詩
闕下口號
遹駿先猷在作人忝陪多士奉眀綸端闈乍唘
清光近臚句高傳茂典新奎璧照臨回景運風雷鼓舞契昌辰
不才何以酬天造徒詠菁莪樂至仁
賜第後歸謁郡府承為置宴口號
拜賜纔霑雨露香又驚盛典出黃堂鳴騶合遝迂千騎坐席雍
容累百觴它日同鄕脩故事不才終古被餘光承宣德意逢
眀牧諸彦能無共激揚
郡廳宴集之明日鄕先生復為置酒重述口號
去年此日宴瓊林雨露光華映古今稱慶謬承賓禮重徼榮彌
覺
主恩深少須天詔從容至坐看宫花取次簮千載斯文寄来
哲可應外物累初心
北山歸路呈古心師兼蕳方外諸友
尋幽偶向靈源宿却過雲關望翠微初日映空千樹立驚風遶
磵百泉飛舊題歲月人頻異乍别煙霞路易非幸有潘郎遺事
在何時一鉢去如歸
送樊生歸鳳翔
負笈東遊萬里餘翩然却去復踟蹰金臺不入平生夢石室曾
窺未見書赤曰蒼涼䨇䄂窄黃流渺&KR1071;一帆孤眀時急士方如
渴看爾重来出有車
送祝鍊師祠武當山
春風馹騎過流星西指神山百丈青白道蜿蜿通使節玄關額
額護祠庭按行石樹多千歲叱咤雲雷有萬靈想到天池却回
首咲看日月兩浮萍
喜趙繼道至有懷陳君采
匆匆聚散定何常耿耿心期故未忘草木關情人事異雲霄廻
首路岐長交游歴落銀河隔製作紛紜瑞錦張為語何時共傾
倒秋床風露己生涼
寄别宋推官
目斷仙帆去莫從翩然心逐北飛鴻未忘綠幕追遊盛况忝黃
堂禮數崇南國幾人歌召伯漢廷有日相于公悠悠聚散何堪
計趨走終期出下風
送鹽官傅都目
春風匹馬去翩翩老佐名州鬢未斑遥數驛程知到日㘴令官
府静如山河塘燈火機聲裏墟落塩煙海氣間歴歴舊遊成夢
寐可容乘興一追攀
送姜學錄
短褐蕭條兩鬢蒼逢人猶觧說春坊雲霄有路新推轂風月傳
家舊佩嚢此去官曺雖冷落不妨門戶暫輝光况聞寮友多華
胄休暇過從樂未央
何山夜宿
艤舟夜聽西䆫雨一别重来二十年何氏殘編非舊讀胡公遺
碣是新鐫山中倘遂招為隠教外寧須别有傳巳對爐熏消百
念感時懷古自茫然
婺州治中致仕朝列朱公挽章
朔風吹淚濕寒雲忍見層丘卧石麟千載文章非小技半生州
縣秪勞人黃金帶重班方峻白玉樓高記又新回首慈恩它日
事不才終古望清塵
寄子訥干夀道二同年
憶同鵠立簉天關清漏無聲虎豹閑黃牓未開齊望拜𬗋衣高
唱遽分班巳驚恩出尋常表更羡身居季孟間海國隣疆幸無
遠可容接武向蓬山
天台道中
殘雪初乾不作泥微隂豁盡衆峰齊梅花浩浩天相映桂樹團
團鬼所棲春水未深容度馬午煙孤起忽聞雞仙人秪在丹丘
頂應是青雲别有梯
送麗水應教諭
諸公携手賦眀光此士猶令滯一鄕肯着麻衣號遺逸勇持木
鐸布文章仙山高步冰霜峻燈火新題霧雨香未可區區輕十
室共看它日冨才良
送䨇谿孔山長
歲晏天涯偶見君忽驚飛𬒮逐風分諸公政爾誇先覩家學能
無出異聞紅日遠帆先去鴈碧溪涼雨未生芹悠悠聚𣪚何堪
計目斷江東有暮雲
象山東門别夀上人
一咲相看寂寞濱杖藜還往得辤頻猊床白拂風標舊寶網金
沙世界新後會山中應有曰定知海水未揚塵而翁賸語今多
少此去如何舉似人
送杭州貢教授致仕歸里
䆠情鄕思兩依依獨裹寒氊去若飛歲晏忍為千里别林間驚
見一人歸官河遠樹迎仙棹夕日暄風颺綵衣漫使臨岐生悵
望可容泉石借餘輝
送宋兵部還亰
冰壷炯炯映高秋端是人間第一流小屈神仙来下土為栽桃
李遍南州鳳池歸近聞佳語金匱書成識壮游顦顇陳人頭半
白臨𡵨空望李膺舟
送陳漢卿
三年坐客詠無氊一日為郎望若仙共喜貔貅閑白晝怱聞鵰
鶚上青天忘形不用公榮酒先路空慙祖逖鞭此夕臨𡵨倍惆
悵水煙沙雨正茫然
送姚利用
青春白日映紅顔空谷寧容久棄捐新刷鳳毛看有色勇穿虎
穴去無前風雲政爾多良會山澤終然要列仙故里樵柯如好
在歸期莫指後千年
陳山晚泊
一柱孤撑杳靄間人言此是客星山流風百世今誰嗣應
詔諸生故未還荒塜草深迂石路高齋月滿閟松關窮年漫迹
滄江上及此維舟獨厚顔
送三高祠陸主奉
垂虹古祠煙樹新昔賢高致久無聞畫圖想像空陳迹譜牒流
傳喜到君春水白鷗分座席寒泉秋菊薦爐熏臨岐何限滄洲
意目斷風帆天際雲
送陳推官之信州
三朝兩世掌絲綸異代仍瞻玉樹新尚喜傳家餘䆠譜又聞議
獄用儒臣中年離别情何限南渡風流迹未陳遥想郡齋多暇
日肯憐州縣正勞人
送胡古愚兼蕳道傳博士
㘴擁皐比十載餘忽聞飛鶚上公車此行未可輕投筆随處猶
須少曳裾燈火尚慙餘事在雲霄轉覺故人疎爲言留滯今頭
白無用諸公薦子虚
送淮海書院丘山長
遥望官河駐綵橈春深絳帳不蕭條已驚雨露恩光厚還喜山
川物色饒盡日樓臺人載酒隔江燈火夜吹簫定知舘下多才
彦政樂風雩對一瓢
留别錢翼之
矯首清標二十霜白頭傾盖鄭公鄕忘形肯厭追遊數借潤頻
飛翰墨香世態浮雲看不定别情流水去方長杏花時節霏霏
雨誰共春風舉一觴
送王景文應薦北上
自是春風席上珍雲霄有路獨逡廵未妨豹隱山林久及見
龍飛雨露新黃甲駸駸傳盛事青衫獵獵愧陳人瀛洲此去無
多步應咲蹣&KR1552;尚後塵
送胡允文楊廉夫應薦北上
顦顇陳人復此邦坐看仙棹發濤江華年春柳嗟難及壮氣晴
虹詎易降會向君門俱第一誰言國士定無䨇瓊林宴罷歸
来日共話芭蕉夜雨䆫
送楊廉夫天台縣尹
十載韜蔵席上珍爛然錦製一時新羽人咲指雲為路山鬼愁
聞筆有神遥想到官多暇日不妨領客試行春石橋瀑布逢佳
句取次飛箋莫厭頻
諸曁休日偶書
一室蕭然似冷官更無車馬駐江干天清不斷絲絲雨春淺猶
生陣陣寒公事癡兒何日了雲山圖畫要人看輕風正滿微黃
柳誰與相從試凭闌
湖心寺夜㘴
蕭蕭涼月滿池臺水檻風櫺四面開一柱殘燈何熠煜半簷衰
柳故崔嵬謬持微禄知無𥙷未謝餘緣得重来塵土馬蹄眀日
事可容良夜廢㗸杯
次韻荅徐文蔚
一别溪頭十五春歸来烏帽尚黃塵故應用意﨑嶇外未忍忘
情寂寞濱圖畫雲臺非我事掛冠神武獨何人也知州縣徒勞
耳相見空慙白髮新
送黃季與歸盱江
天際江流映碧山春風浩蕩一帆懸長吟白雪誰憐爾却望孤
雲獨慨然逸少向来曾誓墓元龍此去盍求田相逢况復敦同
姓聊寫深情入短篇
次韻申屠子迪試院唱酬
一札天開雨露香青冥萬里看飛黃共驚鵠立多如堵誰取龍
標遠擅場塗抹已忘年少樂卷舒偏喜漏聲長從渠曲學能阿
世敢謂公孫策最良
次韻曺待制試院九日
坐客今無賀老狂酒徒寧復舊高陽下風共仰衣冠盛餘潤仍
分翰墨香佳節政須開咲口多言非必有它腸何人可與公榮
飲願摘寒花侑一觴
雨立諸郎輟苦吟華堂星聚㘴方深放懷不厭如澠酒過眼休
遺擲地金古往今来千載意東塗西抹少年心花前起舞爲公
夀肯作牛山淚滿襟
題胡大參禱雨詩後
䨇徑迢迢一綫通仙山九鎻白雲封黃塵果日迂鳴騎黑夜幽
潭起蟄龍農父不須愁歲事川原還喜見秋容眀公自是為霖
手四海蒼生望正濃
送馬之驥同年
一從鴈塔共留題回首何人在鳳池㘴閱歲年今若此久居州
縣亦奚為鳴琴晝静魚龍聽落筆風生草樹知行看金屏署名
姓應憐樗散鬢成絲
送汪臣良縣丞之亰兼蕳諸同年
文場雜遝盛才賢共羡青雲獨妙年秪謂種花能滿縣忽聞騎
馬去朝天臨分無用歌三疊有作時須奏一篇若見鳳凰池上
客為言顦顇浙江邊
送頋仁甫上計亰師
憶昔曾随計吏行浮沈州縣竟何成涼風嫋嫋仙舟去夕日依
依魏闕情金匱故蔵多鉅典石渠高論盡鴻生棲身朱墨非君
事早晚公車上姓名
送沙彦文架閣分題得西山
憶昔寒江破浪歸西山廻首落煙霏忽逢朝士登舟去如望仙
人拔宅飛游戲何妨依綠水追趨早已到黃扉公餘若過滕王
閣為捲珠簾挹翠微
題金眀宴遊圖
危樓縹緲碧波中曲檻方櫺面面通雲氣傍花如欲雨柳絲垂
地不驚風千年華表人非是九奏鈞天樂未終更有殘山并剰
水煩君廻首六橋東
送蘇伯脩御史
君别鼇峰我獨留又聞騘馬向南州振衣忽若神仙去落筆遥
生草樹秋封事皂嚢須亟上蔵書金匱待窮搜北山猿鶴如無
恙為報詩人已白頭
送仇治書赴陕西行臺
妙柬驚聞出九重路人猶識舊乘騘久陪廟筭知無敵復覩臺
評用至公攬轡清風何颯颯浮關𬗋氣已葱葱齋居决事須公
䓁歸覲行看馬首東
送徐教授
麻鞋厭踏洛陽塵莫共簷花試一樽遥想清風問前路不妨紅
日在西軒米家書畫随歸棹白傅林塘近故園舘下諸生虚悵
望蒼蒼煙霧隔龍門
送許錄事
劇曺自昔號難為敏手如君直小施故喜將迎多暇日獨憐趨
走不同時滄波古木知章宅衰草寒煙逸少池回首舊遊成夢
寐可無新語慰相思
送唐真人歸江陵
荆門霜落布帆開晴日空江轉怒雷應到故園廻北斗却從雲
氣望蓬莱兒童不識千年鶴冰雪相看一樹梅莫羡登樓是吾
土玄都觀裏待重来
送陳法師歸建康
嫋嫋天風颺六銖玉函新捧𬗋泥書遥知華表歸来處猶記崆
峒訪問初上界于今足官府仙人自昔好樓居腐儒頭白慙無
用空抱遺經望石渠
上巖寺訪一公
曉色微茫尚帶星脩蹊犖确斷人行獨支瘦竹身猶徤高入重
雲地忽平落月正當山缺處細泉頻作雨来聲上方燈火青林
曲隱隱疎鐘一再鳴
寄題高遠樓
聞道危樓架沈寥樓前物色不蕭條䆫臨謝傅祠邊樹門對曺
娥渡口潮觧使詩人争應接也知老子極風標倦遊巳忘山隂
路勝踐仍須折簡招
送李教諭
片帆西上興悠哉小室如舟絳帳開山縣官田生苜蓿故鄕雲
氣隔蓬莱少微有日占星動滄海何年載月廽慚愧臨岐無可
贈因風聊遺一枝梅
題東柯谷圖
長松密竹翠交加洞府新開碧海涯石上仙人留足迹春深磵
水出桃花流傳圖畫来千里生長兒孫只一家目斷飛鴻那可
到舊遊空指赤城霞
聞趙繼清調安陸縣尹
慈恩塔上墨猶鮮一别重来十七年相見都門驚判袂又聞澤
國去鳴絃素衣久出風塵外青瑣行依雨露邊跂馬望君先數
日縣花雖好莫留連
送趙繼清潮州推官
相國南遷有故居理官高選出新除承恩特與金魚袋訪舊争
迎駟馬車春入圜扉庭草暗天低驛路嶺梅疎鳳池不隔同年
面歸及將花鴈影初
題雪竇妙高臺
偶為清遊宿梵宫凌晨試上最高峰水翻雪色寒猶落雲掩丹
光遠萸重舊有一僧能跨虎近聞三洞盡蔵龍下方車馬應難
到煙際惟聽日暮鐘
題觀海圖
昔年觧䌫岑江上初日團團水底紅鼉吼忽搖千尺浪鷁飛仍
挟半帆風遥看島嶼如星散祗謂神仙有路通及此棲身萬人
海舊遊却在畫圖中
送張法師召嗣天師於龍虎山
甘泉久矣候神仙何日靈風響佩環洞府樓居雲霧裏星槎使
節斗牛間潜蚪有待將為雨跨鶴相從早出山歸及皇州春色
好一時𬗋氣滿函關
送胡古愚
白溝河水照行装楊柳春旗日影長傲兀鄭公新座席歛蔵馬
史舊文章談經安用青油幕載筆徐歸白玉堂北望京華天尺
五賸收餘興入奚囊
送夀應奉赴興國經歴
退直承明未倦遊獨随遠牒向南州清江短掉蒹葭雨斜日虚
庭鴈鶩秋小却猶為蓮幕長重来應到鳳池頭予環行矣聆佳
語休蠻牋賦别愁
送麥敬存檢校
天邊豸角自峩峩老矣南公懶上坡省署六曺新撿正著庭三
史舊編摩紅蓮幕底秋光淡黃鶴樓前月色多莫咲鄭虔官獨
冷别時聊唱醉時歌
送隂陽胡教授之四眀
手挟飛雲萬里遊朔風雨雹弊貂裘忽聞水北山人去不作周
南太史留炯炯心胸蔵列宿駸駸步武近瀛洲此行莫厭官曺
冷猶勝寒儒老一丘
送黃生歸廣州
萬里来充觀國賓春風座上俊才新政慙杜甫敦同姓忽報何
蕃去省親歲月如流須僶俛雲霄有路莫逡廵異時鄕郡知名
士金榜曾為第一人
送潘生之江西
綠楊堤上曉風輕屈指歸人第一程萬里江南新驛使十年䆫
下舊書生青雲共羡飛黃去白晝何妨衣錦行咲殺四門韓博
士夜深還對短燈檠
送吴生歸黃巖
南州才子氣如虹一日聲名徹九重退就諸生居六舘㘴觀文
史冨三冬揮毫小試絲綸手獻賦徐開錦繡胸暫爾稱觴拜家
慶眀年歸有𬗋泥封
次韻孫伯剛龍虎臺即事
秋風原上獵塵開曉日天邊羽衛来誰念艱難獻無逸但聞歡
樂詠靈臺時廵不厭蒙霜露清問應須及草菜絲鬢廣文何𥙷
報莫言相遇且㗸杯
題天雲詩卷
一錫秋風信所之漫將外物託心期雲根元自無栽處天路何
曾有到時即色是空應巳悟安名立字復奚爲欲相點綴忘言
說㘴看爐煙裊碧絲
題李氏榮夀堂
吾親疇昔被恩封幸與公家具慶同仰羡班聮方貴近光膺寵
數獨尊崇蘭臺薇省歸休日鳩杖魚軒咲語中倘念小人今有
毋滄江願乞半帆風
夀汪太祝父六十
獨專一壑住深幽不換人間萬戶侯故里樵柯猶在手新年花
甲始平頭靈椿丹桂聲華茂墨綬銅章寵數優舊賜黃封宜介
夀飛觴應度縠江流
夀胡古愚
千軍筆陣&KR1006;英風儤直難淹秃髮翁㘴久無氊如鄭老年堪入
社似温公夜深虚室生純白春在酡顔借晚紅九十馮唐纔不
仕錦衣歸去莫匆匆
夀夏真人
兩人一百二十歲愧我先成秃髮翁苜蓿盤深差可戀蓬莱路
近若為通縦令地位仙凡隔未害生年甲子同大斗㪺霞方介
夀衰顔可許借春紅
次韻題劉氏石壁精舍
佳城杳杳隔千峯精舍寥寥一徑通夜静寒泉猶映月秋深老
樹不驚風舊題尚喜苔碑在高卧無令蕙帳空我巳倦游今白
髮有山如此願長終
送葉仲輿廵檢
重著儒冠望帝鄕翩然一舸犯晨霜秋来鬢髮依前黑日射
河流徹底黃此去乘槎須有路可容執戟更為郎絲綸閣下多
知已握手應分滿䄂香
和外舅主簿公自為挽詩
五十年前馬上飛青春流水去難追一從玉樹歌殘後數到黃
粱夢覺時李賀元無樓可記劉伶漫有鍤相随少須海上蟠桃
熟歸簉仙班恐未遲
留别一公琳公
浪走紅塵鬢巳絲此身端合老巖扉興来復舉山隂棹别去仍
留海上衣夜聽泉聲如雨落晴看天末有雲歸浮萍飛絮何時
定空使詩人賦式微
送傅汝礪之安南
南徼車書路不遥秋風使節下青霄頗聞僚佐登才彦應有文
章逹教條日照樓船江水活天低銅柱瘴雲消歸時嶺上梅花
發想見詩嚢未寂寥
兩浙轉運司知事張公挽章
二十餘年立下風故家喬木欎青葱群趨欠識官曺貴末論難
禆鍳裁公九折塩車方止止一坯文冡巳崇崇英姿爽氣歸何
處盡在山光水色中
題寗節婦詩卷
春旗柳色映門閭華扁新題節婦居作傳小裁青竹簡䟽封近
降𬗋泥書河壖松栢風煙外階戺芝蘭雨露初三釡及親殊未
晚花前何日奉安輿
送孔御史歸曲阜
清流共喜聚群賢新渥時聞下九天東觀紬書何日了中丞遺
笏要人傳過家莫久依林廟封事先須徹御筵千載斯文寄
来哲臨分握手重懸懸
送龍南歐陽縣尹
絲綸閣下半同袍獨上南船去莫招出宰不嫌官俸薄過家未
覺驛程遥長溪白石晴雷轉深洞黃茅毒霧消想見行春有佳
句㘴令遠俗變風謠
金華黃先生文集卷第五
