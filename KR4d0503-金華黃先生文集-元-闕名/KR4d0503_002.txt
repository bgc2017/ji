金華黃先生文集卷苐二初藁二
五言律詩臨川危素編次番昜劉耳校正
寄方韶父先生
牢落江南賦知音寄渺茫鹿麋行處有芝草萝中香遥興滄浪
闊悲歌白髮長平生今古淚滴破綠蘿裳
雨二首
兀坐九十日雨聲殊未休花時翻益睡茅屋不禁愁生事吾何
望春寒晚故留江波青滿眼萬里付䨥鷗
泥潦今如此出門知路難蓬蒿春自長桃李夢曾看未覺龍公
倦誰憐燕子寒青燈耿䔥瑟千載入憂端
雪
急雪下不止朔風終夜鳴飢蟲應蚤蟄老鴈故南征生理真何
計沉吟獨此情山中歲酒熟不飲竟湏傾
送友人
鄕路三百里獨歸衣正單涼風紫洲水斜月白沙灘燈火期方
遠關山歲欲闌倚門應望汝莫澷駐征鞍
寄友人
憐君山水意局促守柴扉故國悲秋草涼風滿褐衣滄洲斜日
晚白社幾人歸寂寞分遥念天寒木葉稀
秋懷五首
天末雲猶玄山中歲欲徂周流吾道在嘆息古人無野鵲疑秋
樹新駒怯暝途蒼茫念同志微薄忝為儒
對酒高天豁豋樓落日曛亂蟬悲暮葉老雁赴長雲落魄稽中
散栖遅鄭廣文身名竟如此碌碌汝何云
稍稍秋河落娟娟宿露微天清江不息野迥樹相依回首狂歌
數經心昨夢非流螢無思極巧入絳惟飛
仰古嗟無及關情極可哀禰生才見忌賈傅直為災世肯憐樗
櫟吾曾悔草莱小詩聊戲爾何乃併生猜
風雨仍搖落江山且滯留懶從生事拙閒惜壮心休弱&KR2037;縈欹
石空槎卧洑流興懷到微物世故劇悠悠
柴荆
赤日薄烏帽柴荆無定棲可能詩似錦乍取醉如泥薄業慙漁
艇深衣逐馬蹄蕭條江海興芳草故萋萋
憑軒
信有儒冠誤憑軒意欲迷山深風雨惡天闊羽毛低他日開炎
瘴連城送鼓鼙荷鋤吾媿爾未敢歎塗泥
風雨
風雨忽如此閉門方晝眠故應為計拙可復要人憐燈火羌村
路桑麻杜曲田悠悠今視昔把卷一茫然
抱琴
三尺枯桐樹相随年歲深此行端有意何處託知音隐隐青山
夜寥寥太古心空携水仙曲更向海中岑
山中懷友七首
大府趨羣彦脩才復壮齡波瀾開白晝羽翼動青冥弱質悲殊
調眀時敢獨醒未妨茅屋底寂寞抱遺經
望遠空山裏天寒夕夢孤林昏行魍魉江晚變蘼蕪風雨憐同
病塵沙感壮圖向来懷古意逥首未能無
疎放誰容我交遊重得君論文輕咳唾問俗到耕耘一咲能青
眼相思有白雲春風動閭巷遂往謾紛紛
何事虛齋裏猶分苜蓿盤高林容偃蹇衆翼避扶摶黑夜文星
動青天劍氣寒終南山正好那得悔儒冠
自是麒麟種卑栖定幾年故廬南雪下短褐北風前歲暮山林
瘦天高雨露偏肯同兒女輩俛仰事春妍
卓犖恒山秀相逢幾抱琴五年風雨別四海弟兄心雪外梅花
遠山中桂樹深定知嵇叔夜高興滿雲林
洛社推年少清&KR2761;照士林春風何處客芳草獨行深遺墨收秦
刻新吟學椘音别離無一字目斷白雲岑
悼䨥林栗上人
飛錫徧諸方栖身復故鄕年随䨥樹老人與一琴亡暗草迷春
塔凝塵鎻夜堂瀟䔥今日雨誰炷影前香
社日重過方子踐
東風吹客衣長憶見君時一别驚雲散重来與燕期春深今雨
夕花老玄年枝莫待空山裏青燈有所思
聞子踐臥病
吾子仍多病何人共觧顏水聲和藥臼春色閉松關積雨連三
月懷人隔萬山同遊况零落浩蕩可追攀
和吴贊府齋居十詠
焦桐
憐爾抱奇質無香亦自焚材高初偶得音古竟誰聞天海空遺
操冰霜見裂紋中廚方煮鶴終得舍夫君
蠧簡
六籍灰寒久名山餘舊藏漆痕微有字芸草寂無香後死嗟猶
及斯文豈遽亾世方珍貝葉掩卷一淒&KR0765;
破硯
巨璞何年鑿磨穿偶至今線紋虛綠潤雨氣失玄隂瓦礫看無
異塵埃積轉深眀光幾携入往事復何心
殘畫
勝境不可得微綃餘舊圖丹青初彷彿塵土半模糊蛺蝶飛疑
去波濤拆漸無良工今豈有為爾一長吁
舊劍
憶啓蛟龍匣提携徑出門紅塵走馬處白日報人恩歲月銅花
澁雲烟斗氣昏淒涼中夜舞回首暗銷魂
塵鏡
古鏡色如墨千年獨此畱玉臺蟲網暗珠匣土華浮莫咲塵埃
滿曾令鬼魅愁盤龍驚已化雲雨夢悠悠
癈檠
不觧照珠翠早同文字&KR0576;何言中路牽無復向人眀雨宿高齋
夢秋吟癈館情相看幾今夕及此慨平生
敗裘
襲爾亦已久霜風兩䄂穿甘從稚子咲未受故人憐雅製餘前
古深期在暮年素絲今化盡念汝獨依然
斷碑
零落秋風臥何年癈廟碑圖經愁莫載耆舊說頻移野燒龜趺
失荒苔鳥跡疑遥知千載後拂拭轉堪悲
臥鐘
龍簴久摧折沉埋柰爾何畊民誰睥䁛野衲自摩挲雅奏多年
歇銘文幾字訛斜陽荆棘裏長伴舊銅駝
吳贊府挽詩三首
鶴去愁滄海鴻飛困朔風冥冥方獨往巳已竟長終莫挂還鄕
劒真随厭世弓向来曾慟哭不是為途竆
百代龍川子風流見外孫餘生唯白帽舊業自青門浩蕩期千
載蒼茫哭九原仙華雲縹渺愁絶刻舟痕
懷古餘哀思憐君尚典刑清談無俗子白髮死遺經客社荒春
汐鄕山隕夜星夕陽隣舍笛淒切可堪聽
過謝臯羽墓
識子今無日風流可復尋山林餘椘製弟子觧閩音滄海它年
夢青天後夜心平生匣中劍零落遂如今
元日即事
回首人頻異興懷誰與同塵埃欺白苧歲月入青銅雨急蒼茫
外春生浩蕩中長憐故園樹一一受東風
八詠樓
懷古荒碑在豋樓晚望賖秋隂垂野薄江勢抱城斜天地悲游
子冰霜感歲華紅塵吹裋褐歸興及清笳
眀月樓
遺堞何年有飛甍壓上頭鼓鼙分大幕香火望靈湫曲岸舟如
失遥沙樹欲浮豋臨且吾土未敢恨淹畱
溪南即事
莾莾長川玄行行薄莫時山光連睥睨寒色入旌旗夕鳥歸飛
急風帆&KR0647;上遲世情關物理俛仰寄長思
&KR0877;香道中
殘日亭猶遠輕風帽易斜稻畦低沒鶴草徑曲行蛇經世知無
策謀生會有涯殷勤理黃菊畱眼待秋花
懷楊仲弘
離別驚如雨蹉跎媿後塵秪今才有數多爾術能神玉涶春風
濕烟霄碧樹新&KR0861;慙推吏事吾敢望平津
八詠樓遇方子踐
風雨三年别豋臨一咲同綠莎垂古井碧瓦暎疎桐世故違高
枕吾生劇轉蓬相逢感疇昔出處愧匆匆
杭州寄子踐
尊酒何人共春光著處同乾坤容野馬歲月失飛鴻俗眼能無
白風花故自紅向来常處士早已負諸公
次韻荅子踐
不謂飛霞珮珊然寂寞濱相看今雨夕漸近長年人往事驚如
夢何峯擬卜隣平生千里駕還往得辭頻
劉聲之爐亭夜話
儒冠寧誤我壮志自多違昭代尊經術先生尚布衣清言今夕
共大隐昔人稀預恐蒼山麓無從候少微
雨三首
湖闊雲如積天空雨正豪風飈兼晝夜井邑帶波濤茅屋垂垂
破漁舟故故高何妨張仲蔚環陼自蓬蒿
穉子吾憐汝泥行玄不難凭欄真自咲高枕敢求安天地三辰
遠江湖五月寒好將遮日手却把釣魚竿
田父愁何訴龍公怒未休千畦沉翠羽百水散黃流小市猶長
閉孤城併欲浮誰誇𥙷天漏此事恐悠悠
金陵客舍澷書
不擬夫容佩終然挂寂寥百年多事始千里一身遥巢燕驚華
屋韝鷹望赤霄蒼蒼叢桂樹愁絶小山招
陪仇仁父先生豋石頭城
談咲逢諸老豋臨失故亭薄遊成汗澷高步覺竛竮峽水通吴
白淮山入椘青平生一杯酒及此慰飄零
春日郊行襍興三首
忽忽時頻異垂垂花正繁豋臨聊極目出處可忘言風急江光
亂春濃野色昏舊遊嗟契闊覧物思空存
五畝清江曲為農計未疎那無經世策宜付絶交書野笛吹頻
歇漁舟玄若虛卜居能有待天地夲吾廬
高興真誰共佳晨秪屢經天清風細細花遠樹冥冥勝事今非
昔狂歌醉欲醒終南飛鳥外一髮向来青
次韻荅友人
十載論友地才皆苐一豪江湖嗟契闊風雨夢䔥騷趨走知無
力標題敢自高期君飬翎羽一擊可徒勞
九日豋石頭城
背郭囂塵遠高秋川嶽清幽懷初曠蕩陳迩故縦横遥望龍盤
舊長憐蟻穴争紺園随處關粉堞向来傾彂草窺眢井看碑驗
故塋門𨳩蒼耳路亭愛翠微名遠樹淮南出滄江鳥外眀人烟
川浩渺風物歲峥嶸吹帽仍佳節傳觴但老兵愚生襍蛙黽浪
走媿璜珩玄玄檣帆盡䔥蕭蘆葦鳴豋高未成賦覧古獨含情
政復哀王粲何堪厭禰衡敝廬滄海曲目斷白雲生
寄李生
有■維仙李孤標見碧梧高門畱雨露短褐混泥塗姿悍寧為
小機深㦯類愚洗心湏貝葉游藝及樗蒲政爾難蔵穎幡然獨
抱竽從容觀近效僶俛事羣趨稍癈琴心曲能操牘背書誰將
窮罔象莫使避珊瑚它日逢何暮清談動至晡醉醒勞問我喜
怒得令渠契闊江湖迥飄零歲月徂青雲悲捷徑白日仰亨衢
秋社枌榆外南包橘柚初飛騰如借順能勿咲蟾蜍
七言律詩
送孫君文判官丈歸桐廬
咲語匆匆似夢中衣裳俄復判西風殘蟬落日那堪别瘦馬長
途喜未窮歲事已空南畝稼歸期應老故山桐興来尚有平生
棹載酒何時覓釣翁
感舊
華屋山丘不可期峴山依舊綠參差空懷下榻延徐孺無復乘
舟訪戴逵日暮更聞隣舍笛歲寒頼有角弓詩舊遊寂寞成今
古冷石秋花處處悲
鳳凰山
蒼海桑田事渺茫行逢遺老色淒涼為言故國遊麋鹿澷指空
山號鳳凰春盡綠莎迷輦道雨多蒼薺上宫墻遥知汴水東流
畔更有平蕪與夕陽
𨳩元宮
誰使蔵舟一夕移紅樓翠幕未全非曾聞帝子乘鸞去疑有仙
人跨鶴歸烟徑月眀瑶草歇石壇露冷碧桃稀赤欄橋畔多時
立閑看楊花作雪飛
早起
漠漠晴&KR0585;散薄雲獨搔短髮立清晨春風入樹無行迹暁月窺
簾欲近人旋覺新吟随夢寐不知清霧濕衣巾何人正踏長安
陌想見看花拂面塵
九日
獨立憑高彂興新霜清露白復佳辰綠尊照眼不觧醉黃花滿
頭應咲人檮邊老僧幽期失巖南故人新句頻秋天此日併回
首鴻鴈寄書愁未囙
次韻山南先生遣興二首
稍覺春風入剪裁更無魂夢到塵埃苔枝自送黃昏影寶篆頻
消白晝灰世態漸應随日別老懷可復向人𨳩擁爐坐聽蕭蕭
雪載酒携琴也莫来
蒲團兀坐久忘機何暇重尋是與非老鴈長雲天渺渺晚花寒
蝶思依依起看丹竈春無恙欲試青鞋雪未晞鵬鷃逍遥端可
耳玉堂何必媿柴扉
寄仇仁父先生
一官十載尚沉淪門巷蕭蕭白屋貧自有陶公為社友從呼杜
老作詩人兒曹故復輕前輩儁步誰當出後塵招隐詩成無處
寄莫雲凝碧坐愁神
寄十八丈判官
金牓淒涼四十年風流文采故依然香山老玄誰同社栗里歸
来尚有田懷古坐看西日落得春寧問北枝偏清泉白石多深
趣千載心期入近篇
寄仲山
異縣關心翔鴈飛酒燈棋雨計頻違寄書全覺嵇康懶入夢多
疑李白非黃葉閉門方寂寂碧雲逥首故依依相從賴有梅花
約試蹋春風走翠微
寄友人
繫舟一别雲水鄉暮川葭菼方蒼蒼漳濱臥病它年憶渭北題
詩春日長蕪菁作花己爛漫楊柳飛絮苦顛狂聞道茯苓暖堪
斸遅子青鞋經澗崗
夏日澷書
枕上初殘栢子香鳥聲簾外已斜陽碧山過雨晴逾好綠樹無
風晚自涼芳歲背人成荏苒好詩和夢落蒼茫求羊何不来三
徑門掩残書滿石牀
逢葉伯機
水烟沙雨送歸航楓葉蘆花巳十霜瑶曲天風春夢遠墨池秋
草故游荒碧峯又是新逥䧹白石依然舊化羊一咲相逢却成
别暮雲千里思茫茫
宿賈氏山房
暝色蒼茫赴遠岑獨追燈火下荒潯寒沙細水通幽徑脩竹高
楠走翠隂草草悲歡中夜語悠悠醉醒百年心石烟霜月寒無
寐坐聽疎鍾出二林
送友人之亰
偶緣送遠接清遊烟雨東城晚樹幽離别自應多感慨咲談未
害各風流百年芳草頻頻合萬事孤雲故故浮太華黃河入回
首春風愁絶李膺舟
荅友人
芝掌峯前一杯酒別離歲晚逓相望野梅如雪遥入眼曉鴈連
天寒呌霜閉門窮巷燈火冷回首蒼山雲樹長幾時抱被却同
宿愧爾詩筒遠送將
憶友人
無復高談慰索居壮心零落竟何如人間澷有金臺夢身後誰
傳玉枕書半畝蒼苔埋璧地一聲白雪斷絃初芙蓉峯下聞吹
笛淚滴春天草木疎
哭李無逸
青春未受二毛侵談咲俄聞變古今千日却醒徒有望九原莫
作竟何心平生欠荷劉伶鍤此夜誰彈子敬琴水樂亭西烟草
碧舊游回首重沾襟
過烏傷墓
丹青像設始何年翁仲遺墟自古傳時有北人来下馬不知秦
樹幾啼鵑牧童晝卧看碑路野衲春耕祭墓田回首長安西日
外茂陵松栢正蒼烟
襍興三首
昔從六客堂前客共買何山渡口船杉松夹道得古寺風雨澷
山連杜鵑憶别老僧如昨日待分幽事及它年春江正綠不能
玄勝踐䔥條秪自憐
幾回擬作送春詩出戸春風玄不知葉底孤花猶入眼竹根稚
筍欲過眉又抛書卷都如夢間看香烟偶似癡寄語平生張仲
蔚一歡相屬竟何期
劉生玄滌相如器朱子新裁賈誼書百代風流今視昔十年懷
抱我憐渠故應曾對談諧樂也復能容禮泫疎風雨蕭蕭守環
堵秪今可望故人車
寄陳君采
江淹文采碧雲消潘岳才華玉樹凋後爾千年開楗鑰森然作
者見風標棋花夕日輝相並金櫃名山路未遥䞉欲傾心數還
往高期無使竞蕭條
次韻荅吴正傳
諸老凋零半九原後来英發見蒼然高標寧復居人下緩步猶
湏出我前天馬爲誰生月窟仙禽有日到芝田論心待取同傾
盖可使空逥雪夜船
寄葉審言
千里相思黃葉初喜傅消息慰離居姓名澷入山公啓懷袖元
無賈誼書已分耕耘供賦龡胡令汲引到樵漁臨𡵨躑躅頻回
首風雨蕭蕭鴈正疎
獨立
數盡飛花一愴然壮心迢逓夕雲邊十年人事空流水二月風
光已杜鵑過眼青春寧復得汚人黃土絶堪憐故園尚有平生
約可使蒼苔到石田
即事
南陌東阡草色齊愔愔門巷客来稀受風燕子輕相逐著雨楊
花濕更飛綠樹無言春又盡紅塵如霧手頻揮浮生莾莾吾何
計獨立看雲竟落暉
山中夜歸
澷山松葉行徑迷獨穿犖确幽步遲驚風低艸山乕過寒月挂
樹天星垂泉鳴荒處夜牢落露洗青林光陸離茅簷抱膝者誰
子歌闋飯牛聲正悲
旅夜
歷歷飛螢度眼眀獨搘高枕數殘更薄游已&KR0786;新彈鋏舊業猶
餘未棄檠一雨送晴初月色百蟲專夜故秋聲情知三卜非年
少已覺人間有後生
三月三日西湖舟中
黃塵烏帽媿平生對客猶稱舊姓名此事正堪三太息秪今忍
負四難并放舟乍落空濛境送酒元無窈窕聲金谷蘭亭嗟已
矣不妨時暫濯吾纓
金陵天津橋
五雲零落渺天涯陳跡蒼茫日自斜畫角巳吹邊塞曲紅藍新
長内園花可憐遺老埋黃壌曾倚春風望翠華好在北山猨与
鶴依然同住舊烟霞
送人歸豫章
已覺棲遅懶曳裾可能為我強躊躇一帆秋色紅塵外千里江
關白鴈初建業水清誰共飲潯陽潮断定無書黃金未盡朱顔
在莫種桃華學隱居
哭陳茂卿
多病文園鬢未霜可人風味故難忘豈期夜壑舟無定竟使春
天草不芳賣薬幾時来海上遺文湏我訪㐮陽誰憐後死仍漂
泊雲白山青自故鄕
宣城客中偶書
眼看春霄擁勝流漂零回首媿沙漚黃塵烏帽知誰為白飯青
芻復此留未必嵇康能作吏何妨李廣不封侯敬亭雲鳥知無
恙欵段惟湏逐㑓遊
梳頭淂白髮
偶逐飛雲別礀岡觧纓聊爾濯滄浪襟懷巳久無山水容鬢誰
令有雪霜未必冄砂真却老可湏白首更爲郎前脩未遠斯文
在努力無愁𡵨路長
送韶父先生遊亰口
不到南徐三十春好將夢寐弔遺民也知往事如流水秪想重
来是後身棹響關河風色莫雲離野服髩毛新舊游偶失扶桑
路煩向滄江一問津
山南先生挽詩
仰驚喬嶽失嶙峋千載風流可復聞鼎有丹砂輕縣令嚢無薏
苡詫將軍苧袍歲月孤青簡石室文章閟白雲淚盡侯芭悲獨
立短衣高馬秪紛紛
喜方韶父先生至兼懷山南先生
夢覺秋宵失薜蘿尚煩青簡慰蹉跎山中舊別期猶在歲晚相
逢感易多華表神僊成寂寞靈光風雨見嵳峩百年珍重斯文
寄趼足脩程可柰何
韶父先生有詩復次韻以和
兩翁故復可憐人傾盖長安四十春華屋山丘如隔日夜床風
雨淂彌旬書籖藥褁仍仍在橘刺藤梢一一新澷寫餘哀寄冥
漠大荒誰見下麒麟
寄張如心
謬羡侏儒抱一囊舊游搔首獨淒涼連天斷䧹初沉日匝地寒
花欲有霜聞道為郎湏白髮未殊高枕待黃粱紅顏好在張公
子坐聽松風春晝長
送王傅朋静江教授
丞相威名震百蠻蕭條異代淂吾賢䆠游忽過三湘去家學應
令四海傳北望犬牙連上國夜占鶉尾直中天炎風朔雪皆王
土未覺青春雨露偏
碧蓮峯下駐飛驂風土遙知久自諳會有新書裨禹貢坐聞舊
俗化周南深篁盡日迷山鬼毒草無時起瘴嵐珍重斯文強飡
飯謾誇丹荔与黃甘
送楊州傅學正
全淮控制列城遥尚想青春虎豹驕一日江山走珠玉萬家燈
火沸笙簫喜逢才俊豋文署好頌升平荅聖朝芍薬瓊花兒女
事可緣風月逗華鑣
余山
春雲牢落鴈無聲沙岸參差石有稜䨥屐澷窮芳艸徑一龕長
愧白頭僧晴濤閃閃翻孤日山木昏昏&KR1032;翠藤後夜清風滿遥
念夢遊空指上方燈
龍潭山
二月清江照眼眀避風舟楫滿迥汀斷雲抉雨時時黑密葉蔵
花樹樹青習隱未成陶令賦行謌聊共屈原醒碧潭光景無消
息坐看魚兒點翠蓱
遣興
青雲如夢慨平生白髮驚春忽數莖漸覺交游随日別強顔
色逐人行百年松檟誰能去五𤱔煙霞故可耕妄念掃除渾欲
盡少游何得尚相輕
次韻方子踐觀潮
潮生潮落有時休朝暮吳兒幾白頭被髮祗誇迎駭浪側身寧
觧障奔流江吹碧瓦人聲暁雲閃朱旗海氣秋後夜月明天在
水有誰能此試登樓
次韻子踐秋社歸巖南
久悟清都是夢中未嫌短褐任飄蓬時情冉冉心如醉世議紛
紛耳欲聾會種枌榆依漢社共談禾稼續豳風蹉跎偶負平生
約已復人間歲一終
予與劉君師魯為文字交十有四年而固未嘗相識也兹
過武林偶遂良覿有喜而賦
邂逅神交十載餘青楓落月幾愁予何言此日同傾盖勝讀平
生未見書天上玉堂容可到山中金匱得長虚故多餘事宜商
略可待秋風怨索居
杭州寄里中一二同志
故山有路去無從燈火關心夢不通浪走紅塵真自咲舊游白
社竟誰同胸中好貯千巖秀眼底徐觀萬馬空風雨未休鴻鴈
斷此懷渺渺故難窮
同儒上人謁黃尊師于龍翔上方脩撰鄧公適至輒成小
詩用紀盛集
坐陪三老盡文雄政爾衣冠不苟同談咲流傳成故事畫圖想
像見高風丹崖方與霞標峻碧海誰能鐵䋄空&KR0861;託下陳虛自
詫飛揚無力思何窮
客樓雨中
江城飄泊動經年盡日高樓閱過船睡起小窗初聽雨岸旁垂
柳巳生煙㘴抛歲月今如此每望雲山欲泫然尚喜游從得諸
彦時將樂事寄新篇
次韻荅蔣春卿
不謂紅塵拂面時軒然談咲一舒眉晴風石鼎浮花乳夜雨春
盤冷碧絲握手遽成三宿戀論心那覺十年遅酒船魚綱歸無
計未必山前白鷺知
送楊山長歸錢塘
百里鄕心海鴈飛三年宦况野鷗知兒童早已占歸信弟子應
能頌去思茅屋荒田春草草杏花深巷雨絲絲人生適意須行
樂駟馬高車恐未遅
章德懋同登車蓋山
城南日日望蘇灣碧樹童童蓋一山何意兹辰成邂逅與君携
手共躋攀鉤衣亂石通高步着面和風啓醉顔尚愛碑銘多楷
則俗書且勿闘妖&KR0570;
重遊毗山
十載重来思惘然勝遊邂逅一開顏高林有色煙雲净曲徑無
香草樹閑漫遣金樽催白日絶憐紅粉涴青山南朝舊迹今誰
記腸斷風流不可攀
湖山遇葉士心囙寄郭祥卿架閣
謝公城下蹋春暉最憶東園夜不歸落月清樽波㶑㶑高花銀
燭霧霏霏未愁強醉羅衣濕政恐重来燕麥稀大地風濤竟誰
料九霄一鵠看橫飛
大卿牟公挽詩
靈光一夕失崔嵬多士相逢淚雨摧夹道共看丹旐去遺民猶
憶繡衣来䔥蕭悲吹蘋花冷渺渺鄕山杜宇哀哭盡貞元舊朝
士臨𡵨無語重徘徊
後生無復望儀刑青史徒煩列姓名窮有遺文成鉅冢死無新
爵上銘旌瓜田方任蓬蒿没玉樹偏依雨露生舊笏滿床知未
墜翰林風月向来清
次韻牟主簿南湖客中
遥望仙橈度碧湖翩然高興不枝梧也知白髮行相待無柰青
山不受呼過眼光風殊獵獵霑衣多露巳塗塗相逢幸及南枝
好一笑聊須引百壷
次韻姚子敬教授筠庵别業
故園煙樹渺江關長愧求閑未得閑客路獨愁黃葉下高人正
在白雲間卜隣儻遂容依止載酒終期共往還未害看山仍拄
笏一竿付我釣滄灣
次韻别程晉輔教授
落拓江湖久不歸相逢還及試春衣忽聞煙際蘭橈動誰共花
前玉斝飛青眼故多知己在黑頭未覺壮心違赤霄孔翠吾何
望喔喔隣雞爾自肥
花信
已覺尋芳去較遅千林紅𬗋想紛披幾經夜雨能無恙試問春
風竟不知斜日遊蜂應有夢野亭立馬巳多時殷勤却是江南
客曾擘冰霜寄一枝
草意
澹煙斜照舊離離吐漫芳心欲向誰可是忘憂能自得若教指
佞定無私東風江上何人識南國春来有夢知留取青青承雨
露未應紅𬗋浪相疑
五言絶句
山中偶題
古苔隠石色寒花眀藥叢有時白磵雨終日青松風
夜坐
涼風動千里孤坐思滄洲白露洗明月青天此夜秋
七言絶句
寒食舟中
東風溪水碧漣漣溪上青蘿獨繫舡正是落花寒食夜水煙沙
月又啼鵑
哭御史王公
有人新自甬東来別後音書第一回欲問布帆無恙否豈知塵
世隔蓬莱
被髮胡為竟渡河由来魑魅喜人過不須待聽山陽笛一曲箜
篌哀思多
早歲棲身擬鳳池桑田為海巳多時路人方為乘騘止流水生
涯遽可悲
玉堂政要謫仙人何意先成采石墳人物渺然時事異漫令平
地有青雲
金阜原頭草未生兒郎俄巳去騎鯨黃泉會有相逢處轉見人
間子毋情
掉頭東下苦匆匆徑挟羣仙入貝宫眼底珊瑚高百尺釣竿吹
折一絲風
膠液中流事可歎海雲飛雨失青天陸郎地下驚相見應許来
遅二十年
孤兒思父母憐兒忍見銘旌獨返時畢竟江魚與螻蟻世間何
物最堪悲
楚客猶疑刻劍痕秋風已到孟嘗門殘潮落月天涯夜剪紙誰
招萬里魂
天吳罔象政縦横誰認鼇山頂上行海氣昏昏風雨惡夢中無
路弔先生
金陵客中送友人歸里
青陽河畔杜鵑啼歸路如弦定不迷應到故山叢桂裏咲人騎
馬學聽雞
有感
橘柚青黃照眼垂秋風籬落自紛披頗聞玉食登蠻果不獨涪
州有荔支
漢空需才拔隠淪鼓刀屠狗正求伸可憐風雪南山下未有它
年射虎人
葉審言張子良同遊北山智者寺旣歸復與子良至赤松
由小桃源登煉丹山謁二皇君祠回宿寶積觀
天風吹我度峥嶸春著千巒滃滃青𬗋陌紅塵寕有此十年空
負比山靈
芙蓉峯下南朝寺水秀山眀兩絶竒更向水窮山盡處一菴高
貯碧雲師
却問仙山去幾程白雲如簇近相迎直湏不脫登山屐行盡松
聲與水聲
山中今是太平民尚與人間隔幾塵流水桃花三百曲莫教重
誤武陵人
偶看飛花逐水紅不知身過亂雲東回頭旋覺峯巒别惟有青
天面面同
䨇鶴冲天歲月多至今香火壓嵯峨劉郎不是無兄弟柰此丹
雞白犬何
㘴愛春泉響翠微玉花吹濕薜蘿衣何人為擘冰壷破共看青
天白練飛
削立城心䨇白塔幾疑日月費撑支一朝頓在闌干底始悟從
来見處卑
遥憶仙華鶴髮翁清泉白石滿竒胸若為此日干峯頂更試平
生九節笻
一宿山中竟莫留可能長伴赤松遊殷勤好去張公子休愛人
間萬戶侯
避暑圖
一丘一壑古遺民十里清風不属人閑對青山揮白扇世間何
物是紅塵
圍棋圖
有客看棋洞口歸天荒地老巳多時人言此客殊癡絶畫裏看
棋我更癡
陶學士驛舍圖
一咲相逢亦偶然浪將恩怨向人傳無端更被丹青汚狼藉春
風數百年
次韻章兄雨中書懷
卧聽風水共喧喧起視青空白雨懸秪謂桑田可無恙不知江
勢欲吞天
茫茫平陸一尺水瑟瑟涼飈五月秋莫為天公無皂白誤將隂
雨怨鳴鳩
故山回首杜鵑啼客舍誰憐寄一炊頼有四門章博士不緣風
雨廢談詩
春盡餘寒去却回江天五月未聞雷南風秪在浮雲外弹折朱
弦喚不来
草長故山懷獨往苔生今雨歎離居誰能共飲桃源酒一醉千
年不願餘
偈二首
久謂聲聞難作佛今知龍女觧成男分眀信有旁人分五十三
身第一參
息心無想成無記有見還同有相存不盡普賢殊勝行随方願
唘一城門
金華黃先生文集卷第二
