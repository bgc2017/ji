金華黃先生文集卷苐一初藁一
五言古詩臨川危素編次番易劉耳校正
襍詩五首
日月東而行羣動亦不息寄身萬物中寧獨&KR1180;兹伇所以魯中
叟遑遑走南北聖哲諒已然旅人能久安
晨起步南園旭日朗以清葵花衆草中曄曄敷丹榮流光非汝
私獨爾心自傾覧物有深懷竚立方含情
璞玉與寶劍淪落初未偶君看被湔袚各在千年後將身比金
石誰當獨長久悠悠百代下相知復何有
孤雲澹無心出山偶爲雨長風忽吹散渺渺歸無處唯餘向来
山突兀青如故慷哉魯仲連功成身已去
春風著萬物欣欣皆自私可憐兒女花榮悴更相持獨有澗底
松偃蹇如不知何疑楊執戟草玄髩若絲
效古五首
上山見明月下山月相随月豈知愛我我行自見之故山日已
遠故人不可思殷勤謝眀月願爾無時虧
女美衆所悅士竆世所輕輕重安足言泥盡水自清淮隂初寄
食曲腰跨下行季子黃金多妻嫂来相迎自古已復然歎息空
吞聲
擊石乃有火石火光不揚攀天亦有路天高路何長嵯峨萬古
雲下覆歌哭場富貴誠足多貧賤不可忘
落花随風吹各自東西飛花飛旣不息水流復無極同生不同
歸能勿異顔色木生則有枝豹死則有皮悠悠岐路間多言亦
奚爲
飲酒莫盡醉盡醉無餘懽讀書莫弔古弔古多悲酸蕭艾蔽中
野白露摧芳蘭鳳飢不得死鴟梟食琅玕去去復玄玄采芝青
雲端
人事如草木
人事如草木一氣榮悴之外物何預人而寘喜與悲堂堂異姓
王昔者跨下兒窮通本觧后逹者固不疑阮生亦隘人慟哭真
奚爲
煌煌眀月珠
煌煌眀月珠未害居濁水君看黃河黃豈觧汚清濟我方遺吾
形寵辱齊一指懸知破琴戴未若檛撡禰
微雲翳白日
微雲翳白日羣動何喧喧嗚呼麒麟兒化爲猴與猿登高望四
荒但見黃河奔誰哉泝其流與我歸崐崘萎蕤青桂花霜霰日
已繁豈不有桃李對之可忘言
古意
荆人初得玉趼足辭巖阿持獻萬乘君君門正嵯峨誰其尸國
工&KR0861;以石見訶迷邦誠不忍欺君反同科臣口不自眀臣心終
靡它抱璞重再拜呼天淚滂沱淚盡血可續玉在良已多是事
古則然嗚呼今柰何
連雨襍書五首
蕭蕭十日雨出門竟何之不愁道路難所懼沾我衣悠悠看屋
梁作計誠己非有酒不觧飲且遂哦吾詩
昔慕栗里翁頗復志耕耘偶入翰墨場把筆學爲文偃蹇獨何
成喧啾浪云云念彼荷簔子竆年愧其勤
虛堂坐無言繾綣悲宿昔常時眼中人已如不相識剥琢者誰
子令我喜折屐忽去已莫追一咲岸玄幘
我思仇山人山川莾回互十書九不到木葉歲頻暮頗聞近移
居併失萝中路得無挈妻兒倒載入山去
今日曷不樂孤倡無與酬兀坐把書卷展玩不自休借問誰所
爲其人已千秋山雨政可聽撥書置牀頭
晚晴
洩雲散積雨林木含餘清披衣有奇懷偶從林叟行新晴遠峯
麗夕隂孤花眀曠日固所虞聊茲息營營
夜歸
空山四寥寥落日翳榛莾蜿蜒草中逕躡屩度寒雨楠杉窈深
黑忽忽疑伏乕林窮澗水眀稍聽歸人語
讀忠簡宗公遺事
公初起滏陽艱危屬多壘蒼然國家意委身干戈裏隂飈卷翠
華朔雪被南紀悠悠虞淵日力盡揮不止寅恭秉齋鉞際會𨳩
朱邸長安付馮異漢業中興始宮庭數汛掃蹕路無荆杞疚心
望鑾輿感激涕如水上表方出師嗚呼孔眀死宴安不可懷肉
食毋乃鄙巨舟竟未焚三語猶在耳蕭然舊祠下碧草垂階戺
豋堂挹光儀赤舄仍几几千年堕淚碑一夫敢殘毁傳家有遺
書叙事非虛美勖哉慎失墜庶以禆信史
陪諸老夜飲
世故不可料忽若浮雲移坐令百年内顛倒殊懽悲頋惟我與
公異代同一時覽古既深慨撫今亦餘噫長川玄悠悠青山暮
委蛇向来遠遊意我行方遅遅咄哉有志士卒歲恒寒飢况復
託渺茫欲與千載期盈虛信天運癈興豈人為願公姑舍是一
觴聊可持
暁行湖上
曉行重湖曲旭日青林半霧露寒未除鳬鷖静初散寅緣際餘
景閃倏多遺玩會心乍有得撫已還成歎夙予丹霞約久茲芳
洲畔獨往願易違離居歲方換沙暄芷芽動春遠川華亂存(期乃)
寂寞取適豈爛澷小隠倘見招漁樵共昏旦
西峴峯
層雲抱春岑急瀨洩嵌竇脩蹊入窈窕衆綠蔚以茂名亭標水
樂柱折荒碑仆幽尋得緇廬亂石扶結構青精午堪飯碧澗寒
可漱平生慕真賞及此成觧后冥探指絶頂有路忽通透緣蘿
度蒙密翠氣濕衣袖寄身萬物中下睨人寰陋清謠襍風竹大
嘯落巖狖東峰在眉睫可望不可&KR0556;同遊却何時瑶艸春已秀
夜興三首
秋氣入病骨殘夢翛然驚芭蕉葉間露風過皆成聲攬衣泬寥
内搔首天河横飢蛩語不休中宵誰汝令孤鴻亦何苦犯霜度
微眀悠悠念羣動百感忽我并大化倘不爾吾其免營營
寒星挂疎林夜色翳餘暝雞聲驅行客出門路方永亦有山中
人熟睡方未醒而我立扵獨婆娑玩光景一咲天宇青此意君
自領
舉頭見殘月葉脫知深秋今我曷不樂歲月如驚鷗常憐古志
士辛苦歌飯牛空山夜澷澷政合秉燭遊臨風振吾衣蕭瑟不
得留小立殊復佳澗水鳴幽幽
陳生詩
陳生少也孤秉志何軒軒讀書奉慈母承顔郁春温兀然處膝
下不間晨與昏叢叢萬井中陳生深閉門暉暉百花時陳生不
窺園常恐去左右㦯乖覆育恩一朝抱長痛飛霜隕秋萱鹽酪
不入口日夜涕翻盆欲娶弗及養矢言終不昏尚賴百歲後兄
子父所孫朝来遊子衣忽逐東風翻世方醉糟粕何庸薦犧尊
陳生頋謂我是事安足論幸託山水窟放情詠蘭菰嗟今學步
者觸險争飛奔願爾利鋤钁深斸六籍根願爾進竿艣高泝百
聖源源長流自遠根大枝乃蕃勿搖崔嵬茟誇作磥磈言弘惟
孝與弟百行兹其元咄哉行勿休日月方沄沄贈言豈予敢情
真覺辭繁匪為陳生榮庶感薄俗敦
述懷
端居有多感求志無餘營夙違金門路緬愛丹丘名&KR0861;沗君子
頋捧身厠羣英卑栖念遠引窘步迷先征俛默敦宿尚低徊阻
平生伏枕勌中夜攬衣寄遐情上天廓澄穆列宿揚光晶俯視
林木改仰悲鴻鳴跂予秉微素十年守柴荆希世乖近務慕隱
餘衷誠願言良時晩庶保幽人貞
寄方子踐子彂
竆居悵無遂徂歲聿載隂飛翹隕芳華候蛩厲哀音曾颸扇叢
薄泫露栖喬林撫景慨往古端操思繼今折蘭間幽佩觧纓濯
清潯石林窅䓗蒨桂栢欝䔥森遺世豈余敢匡時非我任覧已
&KR1180;高軌即事念所欽緾綿阻道里𬗟邈眺崗岑委懷竚芳訊貽
好在規箴
寄俞子易
間居寡歡豫枉駕忻周旋清言邁脩夜朱火銷餘烟嘉會良不
易欝抱罄所宣揆余徇微業春冬屢徂遷著徽怍往哲馳芳&KR1180;
時賢睠兹企三益揮袂增慨然杪秋淒且厲郊圻曠阡眠振飈
捲飛藿積霧迷遐川契闊歲復流瞻望情所牽存期尚勿奪輔
仁庶不諐紫芝無新曲白駒有遺篇矢心遂招要贈言比芳荃
東園晚歸
淟涊嬰近務超遥爱佳長興言望東菑良苗藹津津鄙人昧時
趨曠途夙所遵幸遠簮組累稍欣田圃隣兀兀豋故畦悠悠睇
城闉理穢出新竹撼枯落荆薪夕日逗遠川餘暉散衣巾亹亹
物變依依念農人渠渠長者惻惻非賤貧
送凌吉叟杭州教授
浙水西八州維杭寔名都古来萬人海逐逐無賢愚况兹百年
後淳朴古不如翩翩誰家兒白馬驕路隅春風樊樓醉一咲百
觧珠亦有朱門家齊謳間昊歈綃綺散烟霧繽紛被僮奴可憐
彼蚩蚩久爲紅塵驅頽俗如波瀾孰障羣流趨又如敗屋壁風
雨湏人扶博士非冗官豈即無良圖當令歌舞場化作弦誦區
行矣徇所務辭章信其餘春風撡别衣晴沙秀寒蘆何以贈子
行白雲不可呼聊持狂者言用比貂䄡褕
送朱仲山之亰
騏驎出渥洼意欲周八極芻豆豈不多未便甘伏櫪念君抱耿
耿坐視暄涼易忽辭白髮親去作青雲客應恐鄧仲華咲𡭗長
寂寂鄙人屬有念未辦經世策青燈雨如綫窮巷方偪仄懸知
操斧斤不必晲樗櫟往哉布汝懷庶用副前席勿云萬戸侯自
可談咲覓百年㴞㴞内𡵨路足南北出處會有為聚散奚暇惜
歌我幸苦詞送子遠行伇峥嶸壯士志慘澹遊子色那無平生
宦扵南予不識其父而識其子叔敬與之交信其所
受之正矣始其父卒潭府推官顧言曰吾以一清遺
爾子孫吾以為豐爾毋以為嗇也及叔敬免喪有仕
資揭遺清扁所居堂上以承諸其先下以詔諸其後
之是意也豈以一言易千金哉它日叔敬過予寅軒
請發其義予無以觧焉予聞舉其所有持以予人謂
之遺而遺必有其物矣投桃之腆不薄扵報瓊與帶
之華不滋扵獻紵故有所遺者其遺淺無所遺者其
遺隆昔子之先君子推其所蓄以悉敷遺扵子而子
又能兢業奉持以保有所遺如臨水玉如飲沆瀣不
泥滓以取義也不翕訿以為灾也不䟽宕以取容也
不窒塞以廢權也淵然澄穆之天洋乎陟降之地人
城頭鵶鳴曙起坐理冠幘開䆫寫遥望烟霧竟川澤喧喧市聲
動漠漠井氣白如何山中人歲莫塵埃客
晚泊釣臺下
四山環一水遺臺故㠝岏那無漁樵居政復不敢安舍舟不敢
兩憑軒俯清灣念昔乘興来無從寄遊觀今我有行伇乃𡭗容
躋攀山靈豈爱我為觧塵土顔落日奠蘋藻清風聞珮環幽尋
不可極林暝吾當還却去望層碧孤舟生晚寒
豋鍾山最高頂以三山半落青天外為韻得天字
平陸澷千里兹山乃穹然猶憐布地金未即辭喧闐巖液散珠
琲春崗走蜿蜒稍欣涉幽邃豋頓衣屢褰路細石礧礧崖深竹
娟娟洞扉剨𨳩敞峻峯指中天冥探歷嶔崟垂蘿弱容牽碧潭
隠光怪華雨標崇筵下睨飛鳥背茫茫但蒼烟眇默玄圃期淒
涼雲嶠篇休駕將未能惆悵春風前
休日集于城南
投耒從遠遊牽世乖眀略豈不有簡書未能置丘壑崇崗近盤
互春物紛照灼休沭集諸彦迂趾惠前諾稍空林中尊復詠霞
上作迢迢歷墟壠靡靡瞰城郭脩楊蔭晴渚野櫻散朱萼撫時
悼推斥畢景願栖託損益向子明才能賈生薄睠言觀歲寒無
將媿場藿
卞忠貞公墓
江左失其御強臣玩天誅歡娱一以乖狂猘無趑趄黃屋播草
野&KR0686;庭交劍殳事樞始誰秉捧手如奔狐偉兹百世士死與二
子俱孤哀耿未沬足以孚豚魚義旗果東指白日開天衢孰最
撥亂功之人㦯其徒伊昔大雅癈清言鄙文儒禾&KR0927;已横委衣
冠尚舒徐屹然見砥柱獨障狂瀾趨高風邈難攀捐生乃區區
青簡煥遺烈蒼榛閟幽墟日夕悲吹多天高年運徂世方用骩
骳猶將愧玄虛江濤渺在望雪涕空漣如
制使馬公祠堂
朔風破滄溟白浪無餘地可憐甘棠樹乃𡭗能蔽芾借問誰所
遺馬公古能吏當年印累累庶務劇千蝟藏龜不待灼騁駿無
留轡偪仄兵馬區藹然承平意宴安亦聊爾國步方不易至尊
久嘗膳壯士頻烈眥煌煌青冥鉞可同牛刀試嗚呼豪俊人竟
偃風雲志致身豈云卑生世己其季安知穎川守遂非廟堂器
嚴祠閉寂寥古木含蒼翠平生瓣香祝母廼兒女事如何百載
下能&KR1089;看碑淚永惟茂陵翁苦心抱天藝力耘宜有收黾勉觀
未裔渠渠桑梓恭喋喋市井議庶哉瞻前脩樹德母自畏
送人赴盧陽學官
播非人物居潭陽實其隣荒滛襍巫鬼哀怨餘騷臣念子有行
役水陸弥數旬乃知臯比座佇承文翰賓遐徼指天末男邦控
城闉爼豆當在列冠裳定来臻足眀理化盛演溢周窮垠廣陌
望八荒出車日轔轔蠻荆孰無適忠信惟書紳簡書有程期取
别無逡廵揚鐮觸炎熱振鐸驚遠人沅水春蕩潏楚峯暮嶙峋
行行慎其度離别何苦辛
發金陵留别一二同志
盛名不易居直道我所遵雖枉嘉遯志未渝白圭言罷釣出滄
海逥帆遡江濆城闉遠滅沒風水屢崩奔蕭條故交地愴恨遊
子魂始雷茂陽澤孤生限竆鱗況翔自殊勢衰榮實同根戰勝
物可遺目擊道已存乘桴詎無取絶弦難具論寄言同心子母
徒念加飡
龍灣夜泊
乘潮出遠浦日暮北風平高亭不可望遥遥鼓笳聲月眀寒鴈
下江空夕烟生非關川途念沉憂坐自盈
敬亭山
昔窺謝公作今陟敬亭寺徵素忻始遊賞勝資深詣翛翛緣水
木宛宛交蹊術綠縟澗艸豐幽飀松飈駛微鍾響沓障高閣浮
花氣聿熏旃檀妙豈愛巖壑媚憑生實内惕即事多冥契息隂
睠枌檟搴芳懷芝桂海岳期屢遷石林路深閟經營乖道要廹
窄餘物累稽首調御尊尚飲無生惠
宿雲黃山作
束髮弄文史挂席玄瀛壖觧后乖良會擯落迨兹年息景念生
理洗心賓象筵恭惟上皇代異人秘靈詮宗師既逾海兹山亦
棲賢金棺滅䨥樹寶箧緘紅蓮仰窺攝誘功信知願力堅内愧
實菲薄冥通未精專褰裳碧峯雨㷊香石林烟綵翠何紛糺苔
澗窅洄沿尋幽匪外適藴真冀重宣二邊離有無五濁空腥膻
豈伊俄頃用庶謝平生緣
重豋雲黃山
兹山實靈竒吐納變舒慘太常闕弗錄名號何黭黮重華秩山
川盛典軼封䃭蒐遺侈綸綍蠲㓗羅醢酖腐儒世所貸薄藝守
鉛槧無能旅駿奔徒取肆遊覧霖潦時始收天地餘藹晻嵐光
乍璘㻞石狀終黤黲行行恣芒屩往往得蛙坎冒進誠近貪自
畫將豈敢久之雰埃豁秀色坐可攬青熒插鋒鍔翕赩披菡蓞
崖奔馬騑騑石踞乕耽耽高尋指天路幽矚極玄窞前行幾台
背後㦯兩髦髧緣崗既踸踔豋嶺仍轁&KR3116;舉頭塔廟涌地平忽
如毯天人所食息璚玖化餘糂林輝寶燈焼風語金鐸撼敗壁
詩者誰漬墨亂濃淡險盡乃更佳疲極復何憾是節蕤賓初野
薦首昌歜煑瀑茶可啜剖石蜜堪噉名談柝毫髮苦語&KR0377;肝膽
理冥心自&KR0903;機湊首屢顉陽烏砉西翥衆色齊慘澹崔嵬識楩
楠蒼莾辨葭菼莫投僧所寰鍾鏜鼓紞紞羣居肅不㕦共飯聲
有嗿逥睨夸奪場撫事叢百感趨名蛾赴燭逐利魚投槮何時
脫火宅霍若髭去頷綺言息諵諵妙供分馣馣扵焉寄相羊庶
以忘坎壈誰云入道苦餘味需橄欖
秋夜觀書作
閒居感時駛獨學難為功眷言思古人幽懷極冲冲秉燭起中
夜攬卷来清風恭惟千載心皎㓗懸無窮氓俗自升降世道非
汙隆後来亦奚爲黑白紛相攻芳華乍可悅軌轍何由通吾將
離言說庶以觀其同所憂眀為累不懼不豐開軒視眀河白月
當天中怡然掩書坐夜氣方鴻濛
覧元次山舂陵行有感近事追和其韻
惟王始建官民命有所司柰何閱流莩束手無一施屬者秋夏
交上状殊酸悲赤日紛按行人馬同時疲連阡見標牓不救飢
與羸仍聞恣鞭箠慘切傷膚皮檢覈湏再三供帳常恐遅哀哀
鬻兒女貿貿行安之感兹欲無訴既往何由追尚慙噢咻恩稍
緩租稅期云胡有倉卒徵歛更相随但將充其數肯復計爾貲
肉食不自鄙謂我非敢知栖栖甔石儲剥割無㦯遺言是隣壌
凶藉此敷恩慈寧知是州人俟死它無為出語餘喘息行步湏
扶持猶令比樂土疾苦端謂誰俛首州縣間逭責自其宜况迫
大府令聮絡飛符移豺狼方在郊鷹隼宜用時區區獮狐兔政
爾何增虧吾賤不及議為君陳苦辭
豋錢山望菰城慨然而賦
吴興水為州諸山若浮萍况此一培塿瑣屑世未名所欣漁樵
居乃與緇錫并種竹有萬竿結茅無十楹老僧觧人意蹝履能
相迎芳艸被行逕朱藤暗巖扃䔥條空階暮日照莓苔青猶嫌
所歷卑未極遊眺情聳身白雲上始見春申城想當高會時楼
觀飛青冥竭海薦壘勺竆山羞鼎鉶安知千載後寂寞無人行
煌煌冠盖區壤壤狐兔營歸来朱門客聽此松風聲
逸山過姚紫芝别業
逸山誠復佳逸人不可逢何言一咲頃得此蒼髯翁今晨過其
廬碧苔滅行蹤㘴我松竹間野簌羅甘豐初無驚世談頗多曠
士風念昔玄巖壑輟畊白雲中白雲故無恙我乃羞樊籠秪應
山林癖未易藥石攻高期出觧后意氣將無同十年舊泉石忽
忽蟠吾胸起視白日低歸禽亂西東拔地森四壁攙天唯一峯
復聞麻谷幽近與金盖通山態方屢改泉源殊未窮湫然一區
内嗟我憧憧
次韻荅蔣眀府先生
文章不經濟躭書㦯成淫偶從長者遊稍窺古人心不瑑豈非
玉無絃孰為琴歲晏燈火微江闊魚龍深願言報嘉貺安得䨥
南金
次韻荅儒公上人
抱琴辭故山落葉被四野淒其不能聲豈曰無和者誰誇織女
工苦念嫦娥寡請公母多談呼酒觴老瓦
和方韶父先生以滿城風雨近重陽爲韻七首
掩書坐中宵階空葉落滿不見書中人蒼烟夢秋館
豈不有膏沭所慕非傾城翠袖日巳薄勖哉歲寒情
栖遲憐繋瓜夢寐追飛蓬去去羊荆州吴帆渺霜風
當年白衣人頼以慰風雨不飲政復隹有酒無用湑
江瑶配荔枝勝處終不近好醜且勿争天道有定分
聾丞遂已矣目斷山千重烟霞故無恙勝會何由逢
寒花衰復榮東籬幾殘陽蟠桃亦何好千年期一嘗
七言古詩
可憐行
紅顔白面可憐子杖藜飢走荒山裏翠眉新婦雪色兒掩䄂啼
瘦如鬼道傍朱門照霜戟腸断汝翁呼不起金魚象笏供樗蒲
紈袴終然愁餓死春風秋月哀思多嗟汝少年柰老何
崑崙歌寄吾丘子行
翠鸞啼雲天四垂花龍䨥䨥神姥歸金僊憶君淚如水昌陽落
花青蕊蕊曾城珠闕揚素氛𨳩眀狺狺環九門羲和走馬不待
人鯨魚吸海海生塵若有人兮悵脩阻紫玉參差老鳳語咲揮
如意教雲舞雲間鶴雖生两羽歸来歸来勿蹉跎秋風吹折玕
琪柯
梓山行贈桑生
昔聞山中采藥翁問姓但指簷前桐君家本以桑為氏胡不種
種桑翻種梓桐君采藥不學醫桑君學醫兼采詩朝来索我歌
梓山使我閣茟頻搘頥問君梓樹家何處青山難尋夢中路但
見清風兩袖寬詩筒戢戢多扵樹長歌短歌亦奚爲坐看藥籠
懸蛛絲種桑種梓俱有術也應無術醫君癡
采芝曲贈永嘉林道士
碧峯矗起三十六老芝千年琢紅玉帝遣仙人下采芝迷花失
石憺忘歸忘歸幾載無消息蟠桃積核高數尺何日青牛駕爾
還肯念金華牧羊客
登方巖謁赫靈廟却至夀山寺
一峯屹立摩蒼穹四山拱揖如朝宗寅緣飛磴入鳥道獨扶瘦
竹披蒙茸初驚細路跼垠堮歘兒臣石蟠穹窿洞門高開得絶
頂直恐上與丹霄通想像胡侯此弦誦草木遺韻猶渢渢前脩
往矣不可作尚喜像設餘靈宮豋堂謁拜仰風采奕奕華衮盤
䨥龍白袍方領儼旁侍英姿颯爽皆人雄或云衆神各有職出
納雲雨天無功斬藤絶壁泣萬鬼飲馬大壑清羣凶初疑此事
出俚語粉飾詐誕誇兒童又疑靈異古㦯有荒忽變&KR0970;難為窮
咄兹茫昧無足問但怪俗子何憧憧歲時歌舞連數郡奔走童
叟多扵蠭前呵後殿擬法駕翠華赤羽搖晴空恭惟英靈本正
直倏忽来往無西東胡寧終歲久盤礴縮取備物華其躬荒㦲
舊俗豈侯意嗟我欲語愁無從拂衣徑去指巖麓巒花澗草紛
青紅峯逥路轉逢古寺窈窕石室穿玲瓏連崗争前擁奔馬飛
瀑怒落懸長虹荒尋遠討不易極况廼人事多匆匆向来獨立
渺何許烟霞滅沒山重重却歸溪館弄眀月臥聽簫鼓来天風
金華山贈同遊者三十韻
杖藜初出城西門萬株紅樹如雲屯芙蓉峯前問行路宛宛一
線随潺湲水聲漸遠山漸近弱蘿纖葛手所捫湏臾横側變峯
嶺高岸忽復爲平原細泉瀏瀏竹竿直石樹駢立疑同根剥金
敗碧逢廢刹猶以苐一名其軒天明獨去弔遺迹玉女委蛻空
丘墦樓居西起望眀滅石扉呀若山之樊罅幽穴險徑沮洳膝
行匍匐不得奔剨觀崖广架㵳泬䨥龍繞霤蟠蜿蜿紛綸怪狀
滿巖腹熊乕踞伏鸞凰騫其餘瑣細無不有形求像索難具言
前趨林麓却下縋俯矚九地窮涯垠青枝翠羽不復辨但聽風
水聲喧喧高燒松炬度其背珠箔忽堕華燈繁聳身上出指絶
頂碧桐高下彌山園遥穿蓬艾蹋雲兩險艱從此不易論秋毫
細路莫容足下瞰不測傍無藩怪藤如鈎草如劍舉首仰(歎愁)攀
援山翁頋之咲引臂前牽後接猴與猿馳坑跨谷欹側過背汗
喘息逾炰燔隂沈古洞閟星日雖有寒暑無朝昏却行左轉復
深入愈覺憀慄摇心魂珠纓縹渺現滿月稽首大士天人尊拂
衣徑逐飛鳥下青山出沒波濤翻㦯云漢人隐身處仿彿肩背
餘苔㾗蛇蟠磬折又數里龕巖十丈𨳩墉垣夜歸草堂殿突兀
坐看雲月吐復吞怡然携手盡文士頗覺茟下来源源名山石
室如可託幸子歲晏来無諼
送俞觀光
寒窗讀書吻政悲坐聞剥琢走啓扉衝風蹋凍至者誰俞子訪
我繇剡溪相&KR1134;把臂語移時婦女驚咲羣兒疑俗物病我不可
醫眼眀見此珊瑚枝朝来贈我天馬詩忽然掉頭去莫羈鼻端
氣息于虹蜺詎能折腰向小兒文章技癢聊爾嬉策勲聖處今
毋遅繄我愛子莫助之臨岐躑躅徒嗟咨
讀清江集
元祐儒者煥星斗後有作者非其偶二龍三鳳何&KR0813;紛况乃淵
源魯中叟適從塵編識英爽想見世澤餘忠厚長公平生二三
策大廷披腹驚羣后風流斑斑仲與季茅茨采椽絶丹黝獨追
古昔寓陽秋稍抉疵瑕到瓊玖却蟠餘力歸賦詠古硬清圓無
不有爰初人文啓河洛下逮百氏分戸牖空言可託匪末藝巨
茟待援湏好手典刑未墜乃至今吾生已幸何云後青燈照夜
雨如綫奥論微辭煩擊剖追慕政復慙捧心贊美胡能付鉗口
從遊起死不敢期儻挹殘膏注空杇
題李坦之詩卷
神仙中人世莫識政以文章為戲劇李生也復可憐人手種蟠
桃待春色山空歲寒誰念汝青楓堕影霜露白遠遊賦成一朝
去翠盖雲旗暮何適蓬莱烟霧秋冥冥鄧君白鹿無消息袖中
驪珠三百顆夜深勿近蛟龍宅金華之山青矗天山人看山忘
歲年黃精芝草幸可食安得與子巢其間石牀醉聽松風眠無
為長歌怨如哭使汝惻愴凋朱顔
甲辰清眀日陪諸公入南山拜胡侍郎墓回汎舟湖中作
日終甲子斗直辰持觴遠酹胡侯墳兩槳趁鷗背城四十有四
同州人半為吴語如季真湖窮岸出水陸分舍舟豋途指嶙峋
少年徤走黃犢奔或乃喝道驚春雲老翁繭足仍後塵觧衣徑
眠草為茵前趨一里趨廟門杖蔾不得辭微&KR0605;嚴祠高居絶四
隣傍為一丘標石麟叔階鞠躬羞藻蘋拜興有相祝有文亦㦯
稽首稱諸孫歸途探幽抉荒榛下睨塵土多蝱蟁放舟催彂無
逡廵勝賞莫許窮涯垠𨳩蓬列坐羅羶葷託名鄉飲無主賓誰
歟觧事強討論欲以窮逹為卑尊美人今代王右軍口吐秀句
天葩芬鴈行拱立何紛紛争言我公詩絶倫厖眉被褐兩山民
閉目宴坐方申申艤舟黑亭鵶噪昏晴楊吹花灑衣巾裁詩紀
實聊云云慎勿浪傳来怒嗔
送傅主簿
吾聞上古之士比屋皆可封有材不必豋王公可憐衛青日尊
貴飛將自老風塵中傅公平生經濟手却抱一經今白首随人
騎馬著青衫爽氣如虹射牛斗出門大咲望長安長安萬里行
路難行路難知柰何贈公一杯酒請公聽我歌崑崙之山兮高
巍巍黃河之水兮清有時洛陽少年休太息東山謝公来未遅
燕昭之事不足云陛下聖德如華勛願公功成名遂身早
退魯連小兒能咲人
苕溪風雨中章德茂同汎
黑風翻江白雨傾檣欹柂側斷人行此時唯我與章子孤舟蕩
漾烟波裏烟波蒼蒼楊柳黃浩歌擊舷興彌長翩然一葉恣掀
舞青山白塔頻低昂朝過城南莫城北舟人問我將誰適章子
掉頭作吳語秋水夜来深幾尺忽看大字標竹林寺門對水仍
隂隂敲門見竹不見人竹間翠石何蕭森逥舟少林雨如注四
頋冥茫但烟霧魚驚龍躍吾不知披蓑却入菰蒲去岸傍羣兒
拍手呼咲言狂客世所無嗚呼古人今則無後来視我知何如
爲君留此有聲畫題作扁舟烟雨圖
由苕溪出太湖抵陽羡十四韻
首陽山人餓至死陶公乃爲飢所驅大賢出處自有意腐鼠何
得疑鵷雖誰初令我&KR1089;世網久抱磥砢行﨑嶇今晨咲與親友
别烟波泱&KR1071;扁舟孤穹天大澤合爲一回睨人境茫如無向来
蟻聚安足戀而取窘束同囚拘暮投高館燈閃閃坐談姬孔歌
黃虞是間幸可容一息孰與臣朔肩侏儒汗顔俛首飽腥腐咄
子所樂非我娱故人殷勤入我夢云我作計陋且愚此生通塞
久自斷豈愛一勺忘江湖春風二月花蔽野珊瑚玉樹惟空株
丈夫兒女各有事為君起坐生長吁
次韻子踐雪中見寄
前年江南雪一尺腐儒共走誇三白寧知有客卧欲僵凍骨稜
層撑鐡石今年復此雪塞門江湖無處浮吾樽野風蕭蕭日色
死看人射乕蒼山根牛衣覆寒夜復夜金玉餘音慙慰藉平生
萬卷定安施一瓻送我當渠借
金華黃先生文集卷第一
