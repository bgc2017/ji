迦陵詞全集卷二十七
宜興陳維崧其年著
維岳緯雲
宗石子萬
男履端
姪賜薛
賀新郞
茶村寺寓逄庭栢上人有贈(上人善吳歈爲蘇叟高弟兼工撾鼓)
急雨銅街没喜瞥遇一僧不俗有愁都豁半世不曾持梵
唄只唱曉風殘月讓衮衮群兒成佛音節柔和兼妙好鬘
陀花簌簌翻林樾遺恨事無毫髮鼕鼕畫鼓春雷發似
臨潁十三娘舞劍光奔突嬴得闍黎争匿笑詎是靈山衣
鉢長嘯也岑牟難脫萬事誰眞誰筭假拍紅牙那便閒生
活持此意問迦葉
春夜聽鼓師撾鼓
月黑燈摇霧看鼓史岑牟單絞當筵箕踞苦竹哀絲争欲
閙靜聽八音之主讓老革憑陵今古紞地一聲千籟響掣
紅旗突陣將軍怒荷珠迸碎如雨有聲詎比無聲苦又
垂手畫槌小歇凝情無語忍俊不禁停又滚隱隱春雷慢
吐十三叚花攢錦聚(十番鼓共有十三叚)打到五更心巳碎正凝愁
似夢無尋處方趁拍猛然住
自嘲用贈蘇崑生韻同杜于皇賦(有小序)
于皇曰朋軰中惟僕與其年最拙他不具論一
日旅舍風雨中與其年杯酒閒談余因及首席
决不可坐要點戲是一苦事余常坐壽筵首席
見新戲有壽春圖名甚吉利亟點之不知其斬
殺到底終坐不安其年云亦常坐壽筵首席見
新戲有壽榮華以爲吉利亟點之不知其哭泣
到底滿堂不樂相與抵几大笑何兩拙兩地兩
筵兩劇不謀而同也故和此詞余因是亦有此
作
高舘燈如綉屈指筭攝衣登座放顚時有慣罵孟嘗門下
客無過鳴鷄盗狗吾寧與灌夫爲友曾被兩行官伎哂玳
筵前一片喧聲透香醪潑汚紅袖歡場百戲魚龍吼却
何來敗人意興開人笑口自顧無聊惟直視奪得鸞篦搔
首叱若軰何堪祗候事後極知余謬悞恰流傳更有黃岡
叟疎狂態誰甘後
新安陳仲獻(名策)客蜀總戎幕府常贖一俘婦詢之
蓋仕族女也仲獻閉置别舘召其夫還之聞者
豔其事争爲歌詠適宣城沈子公厚書來徵詞
因賦是篇
天畔𧖟叢路記當日錦城絲管華陽士女一自愁雲霾蜀
棧飛下桓家宣武有多少花鈿血汚十萬蛾眉齊上馬過
當年花蕊題詩處葭萌驛鵑啼苦春宵高讌元戎府明
月下玉容黯淡有人低訴妾本成都良家子歎息鸞分釵
股客亦爲淚零如雨擲却黃金歸破鏡問德言還認菱花
否(叶府)吾事畢拔身去
余與于皇作自嘲詞竟于皇復謂余曰忽憶一事
大資嗢&KR1744;昔甲申闖賊之變迎降者大司馬某
亦與焉其人後官兩浙開讌西湖召梨園侑酒
卽命演闖賦破都城故事數齣後闖賊入城一
人執手板蒲伏道旁自唱臣兵部尙書某迎接
聖駕蓋某卽坐上某也某悵然不懌良久曰嘻
亦太甚矣某何至是遂罷酒去余與于皇撫掌
之次同賦是詞仍用原韻
嶺對離宫綉聽鼙鼓漁陽遺恨乾坤罕有記得黃巾初入
洛朝士馬都如狗還自許師臣賓友誰把侍中貂細插錦
河山忍被軍聲透八風舞郞當袖梨園白髮潛悲吼誰
信道千秋南董繫諸伶口馬上彎弧争欲射客有道旁泥
首捧降表夕陽亭候今日堂堂紅燭裡正當年肉袒牽羊
叟頭暗觸屏風後
中秋前五日看早桂
灝氣收殘暑恰金颷夜來染就小山幽樹叢桂離離香滿
徑正值秋棠開處掩映也倍添嬌嫵紅燭三條圍鎻院記
姮娥不肯相憐取平生恨那堪數思量舊事多如雨憶
前生婆娑曾在淸虛之府淪謪紅塵三十載却羡廣寒淸
苦忘不了花陰玉兔月到中秋光定滿折花枝吾欲驂鸞
去再快作霓裳舞
縴夫詞
戰艦排江口正天邊眞王拜印蛟螭蟠鈕徵發櫂船郞十
萬列郡風馳雨驟歎閭左騷然鷄狗里正前團催後保盡
纍纍鎻繫空倉後捽頭去敢搖手稻花恰趁霜天秀有
丁男臨岐訣絕草間病婦此去三江牽百丈雪浪排檣夜
吼背耐得土牛鞭否好倚後園楓樹下向叢祠亟倩巫澆
酒神祐我歸田畝
秋日竹逸約同雲臣紅友渭文石亭看桂
萬斛凉雲瀉買蜻蛉烟潭容裔晴秋瀟灑黃葉村中行不
遠隱隱前山精舍人巳被暗香縈惹纔見巖梅齊着粉染
西風叢桂旋開也流光駛似奔馬捨舟緩服尋蘭若正
霜簷纍纍金粟參差低亞竹色泉光幽映極携得一樽堪
把問此樂何如僕射忽見高塋延野燒似赤龍蹙踏山都
赭矯首看莾驚詫
重游菊圃紀事
烏桕全紅也過溪橋重游昨日竹籬茅舍笑語生香來漸
近衫影參差入畫見一隊明粧淡雅要撚黃花親比瘦小
闌干不許簾兒挂人與菊並堪把霜天短髩驚衰謝恰
何緣人間尙有鈿車羅帕萬事西風吹散了黃葉漫天而
下偏只向看花人打若使淵明今日在料先生也被閒情
惹狂奴態甘遭罵
題思嗜軒爲姜勉中賦用題靑瑶嶼原韻(軒前棗樹數株)
(爲貞毅公手植故以思嗜名軒)
羊棗經霜罅記當年狂歌曾點甘同嗜鮓老幹虬柯三四
本冷翠幽光團射曾脫帽行吟其下一自人纏風木恨剩
榰楹仄磴欹危怕蘿葛翳鼪鼯挂三年淚爲思親灑葺
亭軒峥泓明瑟重開圖畫粉壁疎窗仍靘好拭盡塵埃野
馬果熟也莫從人打不是瀼西饒靳惜是前人口澤斯存
者歌纂纂蔭堪藉
題郎官山雪霽圖送家伯騶還八閩
閩嶠盤天際悵連年幔亭昔夢枕邊頻製榻得郞官山半
幅目斷層崖雪霽飛不透鷓鴣聲裡今日眞成歸計穩漲
蠻天一片南還騎桄榔麵家山味前灘喚囝鄕音細傍
榕陰晶丸萬顆依然斜綴綠蠣房邊紅齒屐喧笑應門童
稚誰暇訴飄零情事少頃武夷君有信也頭童面皺驂鸞
至驚此别幾年歲
繆園與榖梁話舊
鵑舌啼春冷記并州十年飄泊蝶僥蜂倖花露微蒸纔抑
鮓小閣圍香說餅閙多少簾痕帽影燭底新翻楊枝曲字
斜行寫上春衣領只此事君應省江南四月殘紅靜又
逄君斜陽一水盈盈舴艋暫借芳園聊話舊坐皺綠蕪三
徑筭聚散來朝難定鴻爪那能長留住笑繫腰彭祖徒窺
井一彈指三生頃
竹逸齋中紫牡丹枯而復生爲填此詞
日煖鶯聲細喜亭亭依然玉琢吳宮小字暫别紅塵剛一
載還傍畫樓珠砌却又鬭新興鬟髻多少桃腮和杏臉筭
舊人遠勝新人麗論族望雒陽魏看花漫憶當年事記
人名一般顔色幾般才藝自被子規催去急零落嬌香滿
地拚舞榭爲伊長閉若使紫臺眞再返笑鴻都枉用驂鸞
計花凝笑又含睇
舟泊楓橋同吳廣璧小飲金葦昭齋中歸過寒山
寺因憶昔年阮亭王先生入吳夜巳曛黑風雨
雜遝阮亭攝衣着屐列炬登岸徑上寺門題詩
二絕而去一時以爲狂今别去六七年矣悵然
賦此并懷阮亭
纜繫烟汀尾見一派江村橋下斜陽水市西舫東船那可
語且過幽齋謀醉恰海蠢園甘盈七歸路欹潭如棧狹映
頽墻倒出驚奇鬼人道是寒山寺寺門話向同行子記
王郞昔年黑夜衝泥經此掾吏兩行争匿笑笑看官今何
事乞火照破扉題字今日滿廊蝸篆綠捫壁間蝌蚪無存
矣誰會我懷人意
題孫赤崖小像用曹顧庵學士韻(圖中三孫遶側)
入洛人如璧記當年才名争數江東孫策况值賢兄新奪
幟(謂扶桑殿元也)細馬春游禁陌看兩兩油幢綉戟倏忽浮雲生
宫殿十九年罰作長流客纔出塞髩先白京華握手鳴
珂宅劇悲歌蛾眉勸酒酡酥行炙今日閶門重見面更盡
杯中琥珀總莫問鴻泥雪迹一笑披圖三珠樹羡兒皆字
猘奴呼釋(猘兒釋奴皆前人小名)萬戸樂君休易
贈徐月士次友人韻
萬事都成昨剩胸中不平鬱起峯巒确犖我有匣中三尺
水澁盡寒鋩冷鍔夜夜聽秋城鼓角靑眼誰人吾竟老喜
逄君交道眞堪託忘不了燈前約封侯自有嫖姚霍且
高歌蹲蹲舞我烏烏和若十載樊川狂客夢嬴得揚州一
覺漸衮徧四條絃索綠醑黃花拚盡興管來年綵筆驚河
朔休只憶江南樂
友人蔣子馭鹿落拓都門遨遊王邸綠池應教穪
曠代之遭逄淸夜陪游極一時之際會旣而淮
南仙去子晉丹成悲翠輦之潛移悵金牀之不
見新愁入夢昔事銷魂憔悴南還傷心實甚適
儲子雪持相遇吳閶歸言茲事爲賦是詞
朱邸分靑社記當日竟陵文藻彭城風雅盛世天家敦玉
牒花萼交輝其亞正內殿霓裳舞罷龍子一從歸大漠悵
陳王不懌苔生榭呼賓從銷閒暇鄒陽流落江潭夜剔
秋燈故人重見在楓橋舍憔悴白頭論往事多少鸞箋鳳
帕說不盡銅輿佳話今日金風吹兔苑任西宮花放還花
謝&KR0838;夢到王門下
飲華商原齋頭追憶錢吉士先生先生商原婦翁
余曾執經門下
三十年前事記童年章華曾作屈平高弟家本寶華山下
住門映石湖荷芰有一帶疎軒曲砌憶得危崖騰健鶻咽
秋燈夜半歌山鬼風乍刮髩成蝟凄凉閱盡人間世看
多少經堂書庫柝爲馬肆舊日生徒今亦老相對賢門佳
婿更似舅魁然無忌(是日并晤商原令嗣)且盡君家黃菊酒論人生
一醉爲佳耳西州慟成何濟
途次遇華子瞻憶二十年前子瞻與秦對巖太史
齊名均齒游處略同對巖官禁近居林下巳十
餘年今復從軍湘楚行色甚壯而子瞻淪落如
故詞以寄慨
少日敦槃約記同游梁溪二妙華年相若繡袷紅衫雙掩
映宛似連枝花萼船並艤綠楊城郭一客日邊紅杏放染
爐香日講龍樓幄又十載歸田樂彈冠近日之荆鄂壓
秋江水犀下瀨雄姿馬矟帳下廬兒三十萬伐鼓開船黃
鶴旗獵獵北風夜作一客纖絺纔掩骭到霜天敗楮那堪
着姑一笑視寥廓
虎丘劍池作
山腹蒼皮罅劈巉巖一窪深黑險於人鮓仄嵌斜攢龜脊
滑林氣水聲交射有屈曲龍蟠其下上搆危梁凌絕巘窈
而深鑿孔行人怕吸冷瀑半空掛壊廊欹磴哀湍瀉望
參差雕櫺黛閣晶熒入畫故國江山還在眼添了西風戰
馬又殿上夜鐘將打雨蝕殘碑名姓在醉摩崖汝是知音
者(石壁土有黃姬水唐寅題名)相對坐草堪藉
五人之墓再用前韻
古碣穿雲罅記當年黃門詔獄群賢就鮓激起金閶十萬
戸白棓霜戈激射風雨驟冷光高下慷慨吳兒偏嗜義便
提烹談笑何曾怕抉吾目胥門挂銅仙有淚如鉛瀉悵
千秋唐陵漢隧荒寒難畫此處豐碑長屹立苔繡墳前羊
馬敢輕易霆轟電打多少道傍卿與相對屠沽不媿誰人
者野香發暗狼藉
同園次過半塘飲戴季默家三用前韻
搖櫓蒼波罅食指動洞庭筍胾潯陽魚鮓掠過半塘橋不
遠雪練銀濤噴射村漸逗屋邊籬下一路横江吹鐵笛調
崩騰恐惹魚龍怕好都取水窗挂到來便把金荷瀉劇
淸幽竹梧相厭尊罍如畫老子放顚須盡興管甚南來兵
馬(時駐防兵初到)酒已罄何妨再打門外八騶堪泣飲問乾坤誰
勝公滎者玉山倒醉相藉
姜貞毅先生敬亭山房卽文文肅公淸瑶嶼也文
肅與先大父同年而余尤辱貞毅公知愛今兩
賢先後淪逝而余老客吳閶適勉中學在開尊
酌我不禁人琴之感爰賦此詞四用前韻
閣迸巑岏罅潄松醪紅薑點豉綠荷包鮓醉憶尊公賢給
事百感濤傾弩射記惜别月明橋下(余與貞毅公握别廣陵)倏忽山
丘華屋恨帶女蘿山鬼招魂怕延陵劍何由挂乳魚軒
畔微波瀉繚墻邊亭臺金粉李將軍畫更憶平泉花木好
丞相曾施行馬今日也雨淋霜打我有兩層思舊淚總一
聲隣笛吹來者莎徑軟仰天藉
飲范龍仙齋頭感舊并示王升吉五用前韻
屐印蒼苔罅恰經過故人爲我摘蔬蒸鮓酒後燭花争怒
裂颯颯霜颷酸射笑李蔡爲人中下身似江潭流落伎但
開元舊事重提怕銀筝在梁塵挂牙籖列屋香芸灑尙
依然爐薰椀茗法書名畫八載離情何處寫嬴得琮琤簷
馬被一夜西風亂打草没吳宫人去久筭堂前燕子無存
者羅襟酒任沾藉
蔡九霞招飲同雲間沈友聖賦六用前韻(九霞尊人忠襄)
(公殉闖賊之難)
石腹空而罅鬭巑岏斜欹壓笋龍孫幾鮓屋後松杉都作
勢黛色濤聲噴射且與客提壺其下忼慨攝衣升上坐夜
蒼茫說劍空堂怕衣露肘詩瓢挂忠襄碧血高原灑誓
三光騎箕裹革丹靑圖畫抵几奮髯談往事恨殺乾坤銅
馬將如此金甌碎打且向蔡經家爛醉只今宵背癢誰搔
者天可幕地爲藉
讀漢書李陵傳七用前韻
壺口敲成罅向床頭一編佐苦勝於鷄鮓痛惜河梁李都
尉飛將家聲善射今至此子卿足下陵旣辜恩漢負義睨
刀環再辱男兒怕高高月長城挂身降名恥憑誰灑笑
紛紛人奴衛霍凌烟描畫循髮更衣聞緒語起聽悲鳴櫪
馬正萬帳嚴更齊打讀未終篇浮大白劇堪憐箭盡蘭山
者頽然醉花陰藉
吳門喜晤丁飛濤賦贈八用前韻
生入榆關罅記曾嘗錦州銀鼠遼河鮮鮓雪窖羝羊天萬
里鴈足帛書誰射長夢汝李陵臺下頭白如今歸故國見
人民城郭心驚怕携瓢笠無牽挂斷橋十里荷香灑恰
晴湖亂餘西子蛾眉重畫一笑風前齊得喪世事塞翁之
馬稽首謝獅王捧打落拓蘇臺知巳少只靑山尙似當時
者杯正綠掌堪藉
月夜泊舟平望九用前韻
撥刺疎&KR0699;罅正江鄕虀黃斫鱠萍香抑鮓風弄檣燈千萬
點點點隨波漂射光直透水晶宫下寥亮空潭飄水調客
船孤燭冷聽來怕月又向前村挂噌吰鞺鞳銀濤灑恰
隣舟亂旗雜火軍裝如畫下瀨戈船身手健使得帆如使
馬惡浪裡攤錢白打歸矣吾家陽羡里學當年射虎南山
者任鄕里苦無藉
鴛湖烟雨樓感舊十用前韻
水宿楓根罅儘沽來鵝黃老釀銀絲鮮鮓記得筝堂和伎
舘盡是儀同僕射園都在水邊林下不閉春城因夜讌望
滿湖燈火金吾怕十萬盞紅毬挂重游陂澤偏瀟灑剩
空潭半樓烟雨玲瓏如畫人世繁華原易了快比風檣陣
馬消幾度城頭鐘打惟有鴛鴦湖畔月是曾經照過傾城
者波織簟船堪藉
過武塘贈魏子存先生十一用前韻
厰倚龍松鏬記從公紅槽壓酒玉盤堆鮓醉數一行天上
鴈玉靶翻身仰射笑萬騎其材悉下我遽别公游宛雒虎
牢關徑仄攀躋怕步步學猿猱挂湘潭鄂渚微雲灑人
争羡文章宗主江山圖畫歎我還鄕悲伏櫪老作空墻病
馬骨骼瘦憑誰鞭打乘興扁舟來話舊雨迷離自笑棲棲
者風雅事惟公藉
魏塘舟中讀錢爾斐先生菊農詞稿十二用前韻
筆補媧天罅笑詞場止貪濃腆誰餐龍鮓只有菊濃詞一
卷竹翠梧光團射向楮墨濛濛欲下爽勝哀梨淸橄欖更
險如雪棧宵行怕快瀑布炎窗挂墊巾埜服神飄灑句
淸圓諸般易及一淸難畫把向鴛鴦湖上讀澗水奔渾似
馬雪又向&KR0963;窗亂打好琢琉璃爲硯匣架霜毫床用珊瑚
者還倩取錦綾藉
謁梅花和尙墓十三用前韻(係元高士吳仲圭)
古碣穿雲罅奠幽墳聊供蒲笋奚煩脯鮓搖曳疎花三四
本雪魄冰魂光射墓正嵌横斜之下隧道蘚皆純鐵色捫
斷螭齾獸碑紋怕薜荔黑墻陰挂蕭蕭小院空香灑指
高原一坏雲水此中有畫一自趙家陵闕燬極目西風石
馬總分付浙江潮打只有巋然斯冢在落梅風捲散樵蘇
者英滿地衫堪藉
甲寅除夕十四用前韻
舊曆修窗罅嘆貧居支離囷蠢醯鷄瓮鮓苦憶常年逄此
夜譁笑&KR0848;藏覆射賭瓜子黃柑樓下今日飄零諸弟妹夢
蒼凉亭榭潛行怕最怕是蠨蛸挂六街人靜梅風灑望
層城明簾夜火依然入畫准擬東風來歲好屏當春衫細
馬看士女鞦韆笑打萬事總如池水皺便風吹何事關卿
者椒酒醉枕相藉
乙卯元日十五用前韻
梅瘦侵墻罅趁閒窗椒觴汎蟻辛盤盛鮓抖擻門丞秦叔
寶貝帶璘斒光射笑公等寄人簷下鏡聽竈前占吉語願
今年𤇺火無驚怕雙彩燕釵梁挂軒墀未掃先宜灑待
春來桃鬚杏臉雨梳烟畫五十過頭吾竟老說甚高車駟
馬任街鼓群兒戲打天意蕭蕭偏釀雪小樓前已有紛披
者拂簾幌縈茵藉
登南嶽寺大悲閣
峭閣騰危鶻映新晴亂崖呇嶂龍湫獸窟竹粉松脂空翠
極狼藉山厨僧鉢分一半綠人毛髮倒灌寺門香雪海又
巖梅萬樹參差發微笑處忘言說鼪鼯悲嘯春禽聒更
林間泉鳴谷響慘悽神骨今不來游春漸老辜負浮生作
逹且放眼人間寥闊閣背一拳看愈好蘚痕皴嵌就玲瓏
月依稀是袁家渴
送西蜀余生生赴洞庭梅社之約
積雨晴光霎偃南榮蕭然斗室爐熏梵夾門外綠潭風亂
響何處櫓聲颯颯又驚起陂塘睡鴨此地蜀風殊不惡(蜀風)
(陽羡地以東坡得名)况翁家原住巴東峽姑小住歌相答翁言光
福村中㙮十年來與周旋久民風頗治每到春時向晴昊
千樹繁花亂插玉浪捲直衝苕霅茶竈筍輿屏當未鶴猿
盟夙訂三章法亟歸荷伯倫&KR1257;
讌玉峯徐健庵太史宅歌舞烟火甚盛
月照梨花午讌華堂西京趙李東都燕許玉珮珠袍聯翩
至綠酒春缸正乳不須恨英雄無主穆護沙纔衮徧了九
天開飛下瑶臺女又解作霓裳舞偃師百戲堂堂去看
場圓交竿放出火蛾無數髣髴蜃樓海門市西極狻猊偏
怒更炮打襄陽門戸頃刻鴉啼金井曉撅頭船且睡波深
處&KR0963;背上響春雨
不晤黃子艾庵十餘年矣昨南畊自郡至艾庵以
溪南詞一卷寄予循覽之次追感舊游兼懷鄒
董愴焉填詞卽用溪南詞中韻
強飯還能否說年來家同鷗泛門央鶴守細註農家新月
令樂事吾生儘有茅簷下烏烏擊缶罨畫戴溪都不惡好
風光只落閒人手君漫士余聱叟陡然百感三杯後憶
同時許多嵇阮盡成卯酉何限西風堆馬鬛破碣藤纏雨
溜數宰木蒼蒼如斗一作驢鳴人皆笑繞筵前謾罵撩衣
走衮衮是登場偶
毛卓人示我滿江紅詞數首中多養生家言作此
戲柬仍用贈黃艾庵韻
容我狂言否君幾見紅顔翠髮一生長守萬戸我求還不
得大志訝君偏有竟欲聽飛瓊鼓缶欒大城頭閒騁望問
何人弱水曾携手空絕倒繫腰叟生天靈運吾甘後且
陶陶三杯卯酒醺然到酉幾度罡風天際捲閬苑露桃紅
溜枉費了厭禳星斗我自人間能倔強碧霄宫嬾逐仙班
走任相笑道傍偶
奉答蘧庵先生仍次原韻
炊熟黃粱否笑乾坤蜉蝣非夭彭籛非壽世上英雄本無
主感激何常不有曾要把趙平原繡禍首從來倉頡字更
怪他煉石媧皇手偏欲向虛空鏤神仙將相俱難就悵
生平舞衫歌扇藥爐茶臼巳矣無成三弄鐵長倚秋江夜
吼知我者荆溪浮叟戞醒半窗蕉鹿夢謝風篁汝是驅愁
帚休再打唾壺口
奉贈蘧庵先生仍次前韻
識得詞仙否起從前歐蘇辛陸爲先生壽不是花顚和酒
惱豪氣軒然獨有要老筆萬花齊綉擲碎琵琶令破面好
香詞汚汝諸伶手笑餘子徒雕鏤秦宮漢苑描難就矗
中原怒濤似箭斷崖如臼我有銅人千行淚撲地獅兒騰
吼聲撼落橘中棋叟鶴髮鷄皮人莫笑憶華年曾奉西宮
帚家本住金臺口
初夏城南觀劇并看小兒作偃師幻人諸雜戲
一夜紅都瘦恰淸和街南百戲分棚錯繡争占晴坡施幔
幄似水畫簾痕皺鶯語剪綠蕪濃晝老大逄場聊逐隊也
婆娑錦瑟鈿車後向酒媪且賖酒曲終雜㸑喧豗奏有
侲童交竿緣橦巧將身漏據地帖腰連瑣袴踼堶弄丸都
有銀海眩銅峯欲覆萬事總然兒戲耳棗梨争也筭蛟龍
鬪姑一笑華陰叟
乙卯端午
往事思量否記年時天中佳節沉吟搔首此日傷心人漸
老誰耐離騷繫肘喜繞砌葵榴初繡笑看五絲纏艾虎問
汝曹猛氣憑陵久何故縛女兒手楚天一片驚濤吼沸
中流錦袍雪艦笳鳴鼓奏錯認蘭橈争弔屈惹起魚龍僝
僽都不見椒漿桂酒罨畫從來無競渡也幸無下瀨戈船
走漁夕醉唱銅斗
蘧庵先生令孫女出閤詞以志賀卽次先生原韻
鈿盒同心鏤恰盈盈風吹蟬髩花籠螓首太史門闌新築
舘喜氣塵寰稀有况纔届女兒節後(時端午後一日)山上有山齊
太華丈人峯長調追辛柳好騰徧香奩口崔盧河北眞
嘉耦拊鵷雛玉堂花燭璇房箕帚暫了人間婚嫁事東海
依然碧皺把五嶽&KR0621;鞋製就却上玉淸鐫氏籍挈一雙鸞
鳳成仙友松與栢訂長久
寄興呈蘧庵先生用溪南詞韻
一事然乎否憶宵來朦朧枕上南柯出守碎語幽禽催夢
醒花影半楞還有喜牀下濁醪盈缶一卷烏絲饒寄託怪
時人只道填詞手說詩者固哉叟虎頭骨相吾甘後更
何煩君平季主推辰筭酉但得千秋傳好句鶯嘴啄花紅
溜也抵得腰懸金斗此意可憐還可笑笑何年碧海驂鸞
走仙路杳緣難偶
與毛子公阮交三十餘年矣往時偶過蘭陵每每
于焉下榻自文友亡後經過郡城輙作西州之
慟坐與故人亦復闕焉不面搦管填詞用呈公
阮仍用溪南詞韻
往事思量否記當時伯仁一醉諸公屯守粉壁練裙沾灑
徧墨汁酒痕都有曾醉請秦王擊缶三十餘年如電抺畫
風光少箇丹靑手能幾日頽然叟風生百感三杯後憶
從君杯傾三雅書窺二酉今日低吟思舊賦嗚咽山泉决
溜歎鵑血啼完幾斗不是郡樓吾嬾上怕重經董相帷前
走忘不得西園偶
迦陵詞全集卷二十七終
