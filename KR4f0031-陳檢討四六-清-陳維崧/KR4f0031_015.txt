陳檢討四六卷十五
翰林院檢討陳維崧撰
啟
徵浙江總督李鄴園先生詩啟
蓋聞鯨波起陸倍資作又之臣(左傳古者明王伐不敬取其鯨鯢而封之以為)
(大戮崔豹古今註鯨魚大者長千里杜詩溟漲鯨波動)鶉火焚輪彌仗廓清之佐
(左傳晉史趙曰陳顓頊之族也歲在鶉火是以卒滅注鶉火南方柳星午位)夸父逐鄧林之
杖(列子夸父逐日而死棄其杖尸膏肉所浸生鄧林並見天篆序)忠可回天(詳銀臺啟)貳師
飛疏勒之泉誠能動地(見歸田序)從來陰雨盡藎臣拮据之
秋(詩)在昔雲雷正誼士經綸之會(易)太常論定鐫以鐘
鏞(君牙紀于太常注太常王之旌旗也有功者書焉後漢書崔駰傳達旨詞曰乃將鏤元圭冊顯功銘昆吾)
(之冶勒景襄之鐘)幕府功成(見滕王賦)宣之鐃吹(漢樂府曲有短簫鐃歌凡軍中所吹)
(謂之鐃歌鼓吹)鄴園李老先生名叶瑤樞(見璿璣賦)光分絳斗𣲖從
函谷(見天篆序注)韜鈐工玉帳之書(抱朴子兵在太乙玉帳之中不可攻也注將星)
(所坐前一位謂玉帳唐藝文志李靖有玉帳經一卷其法出于黃帝遁甲)郡入平原人物禀
金精之氣(李白傳賀知章見白蜀道難詩曰公豈天上星精耶注白禀長庚金精而生)策名
上第釋褐華年(見玉巖序)甫由李郡之司(詳映碧啟)便簉望郎之
署(見園次序)風飄繡豸(見祖德賦)蒞此臺端(見賀徐序)霜冷啼烏陟於
卿貳(見祖德賦)粤以班僚之貴膺夫簡畀之崇遂隸雄藩爰
申新命勲階屢擢服官騰儁烈之聲敭歴頻經率屬擅
清剛之譽然而弓開似月必逢貫蝨以稱竒(列子紀昌學射于飛)
(衞曰視小如大視微如著而後可告昌以氂懸虱于牖南面而望之旬日之間浸大也三年之後如車輪焉貫)
(虱之心而懸不絶)劍淬成花恒為剸犀而耀彩(見園次序)假若歴陽
未叛末由彰陶侃之忠(晉書蘇峻歴陽内史成帝咸和二年舉兵入朝䧟京師陶侃温)
(嶠合兵追斬之)如其并土無危奚自表劉琨之節(見歸田序按劉琨為幽并)
(冀三州都督)藥以獨摇而倍苦(見丁香賦)路因九折而偏難(見半繭賦)
(及商尹序注)乃者八州作督之年竟遭三孽方苞之事(詩)羣
陰肆狡謬效連雞(左傳申公謂莒子曰狡焉思啟封疆國策秦惠王曰諸侯不可一猶連雞)
(之不能止于棲)諸鎮潛謀妄營犄角(見翼王序)王審知䲭張于海國
變起須臾(見王巖序)陳弘進豕&KR0691;於蠻天釁生呼吸(補注)波將
漸及(左傳)蔓恐難圖(左傳祭仲曰母使滋蔓蔓難圖也)徧南戒以倉皇(見天)
(章序)屬西隣以臲卼(見納姬序注)斯時也七閩關隘首說仙霞
(衢州志仙霞關為入閩之界宋史浩帥閩過仙霞嶺以石甃路凡三百六十級在衢州江山縣)全浙門
庭惟憑太末(衢州志春秋為越西鄙姑蔑地秦曰太末唐曰衢州)桓桓策府率虎
旅以嬰城(書尚桓桓如虎如貔嬰城見賀周序)仡仡元臣奉蠟丸而建節
(麈史軍中密疏以蠟丸封之)扼諸境上躬在行間﨑嶇䧟陣高搴姑
蔑之旗(見上注)慷慨鼓儳硬挽錢塘之弩(左傳宋公楚人戰于泓子魚曰)
(聲盛致志鼓儳可也唐書錢鏐封吳越王嘗築捍海塘適江濤怒嚙鏐命彊弩數百射之濤為歛却)固已
六千君子(見懸圃序)共明填海之本懷(見無忝序)百二山河(詳孟太母)
(啟)咸喻補天之壯志矣(見憺園賦)顧猶人各有心時方多難
飈當起處間生鳴鏑之心(漢書冒頓乃作為鳴鏑習勒騎射左思詩邊城苦鳴鏑注)
(嚆矢也)草欲枯時競作彎弧之狀(見素伯序注)瀫水桐溪之界
(衢州志龍游縣唐縠州地有瀔水嚴州志桐廬縣有桐君山下瞰桐溪有異人來采藥問其姓指桐以示因名)
青犢彌山(詳孟太母啟)甬東於越之區(左傳越滅吳使吳王居甬東寧波府志越)
(曰甬東有甬江樓紹興志禹會諸侯計功于此曰會稽少康封少子無餘于會稽因名於越)蒼鵝蔽
日(見懸圃序)公乃宵攜别隊銳頭突鬢之夫(史記武安君小頭而銳&KR0691;鬢見)
(前序)間挈輕軍扛鼎翹關之輩(漢書項羽力能扛鼎列子孔子勁能招國門之關而)
(不肯以力聞注招與翹同吳都賦翹關扛鼎)爬斯癬疥烹宋萬於軍中(鮮卑著邊)
(陲之患手足之疥搔左傳宋萬弑閔公奔陳宋人請南宫萬于陳醢之)潰厥癰疽縳陳豨
于帳後(史記陳豨傳陳豨宛朐人也高祖封為列侯後豨反十二年冬樊噲軍卒追斬豨于靈丘)倏
王師之直下俄宗子之遄征浙土全收閩疆再造七年
擐甲力竭於飛牋草檄之中(左傳文公躬擐甲胄)五夜援枹恩深
於伐畔侮亡之外(左傳右援抱而鼓林注枹鼓槌也書取亂侮亡)遂使無諸城
上(見玉巖序)依然茘子之紅(詳鞠存啟注)頓令仙鯉洲邊(見玉巖序)不
改㯽榔之綠(見孝威序)蓋力支大厦總天家之籌畫居多而
手障狂瀾實閫外之勤勞最著也(漢書大厦將傾非一木所能支進學解障)
(百川而東之迴狂瀾于既倒馮唐傳王者遣將曰閫以外將軍制之)所愧吳人原非越鳥
(見無忝序)公也門高元禮尚阻登龍(見九日序)僕兮員綴微班猶
慳執雉(曲禮凡贄大夫雁士雉注取雉性耿介也)而乃濡毫頌德將母越境
之嫌(國語臧文仲曰外臣之言不越境注言臣不外交也)削柹鳴情(語林宋任末年十四便勤)
(學編莒為廬削荆為筆一作柹)詎免隔垣之誚(見少楹序)不知方事之殷(左傳)
(楚子使工尹襄曰方事之殷也注殷盛也)有鄰將&KR0676;(孟子)向也三江浪湧(見樂府序)
疑漂壽夢之墟(左傳吳子夀夢名乘)五嶺烽横幾達專諸之巷(廣州)
(記大庾始安臨賀桂陽揭陽為五嶺史記刺客傳專諸者吳堂邑人也吳公子光具酒請王僚使專諸置匕首)
(魚炙之腹中因刺僚吳志闔閭城内有專諸巷)公如暇豫疇免阽危迢迢厚德
高于迴雁之峯(見素伯序)烈烈豐功訖彼無龍之國(補注)凡兹
覆載並囿生成何况牛女同星(見玉巖序)魯邾接柝(見尺牘序)夙
有輔車之勢(見園次序)原非牛馬之風(左傳齊伐楚楚子使與師言曰君處北海)
(寡人處南海惟是風馬牛不相及也)則今日興言偉伐豈徒為鄰室之歌
呼睠念成勞本不僅越人之肥瘠(見壽閻序)賡謠詎僭揚扢
非誣猥逢降嶽之辰先效躋堂之祝(詩)伏冀鴻都學士
(見存菴序)虎觀詞宗(詳合肥書注)分題翡翠之箋(見智修序)爭捧珊瑚
之筆(見天篆序)庶幾人同召穆(詩)四詩賡分陜之勲(四詩見天篆序)
(分陜見佳山序注)還期文駕昌黎百尺勒平淮之頌(唐憲宗紀李愬夜襲)
(蔡州擒吳元濟裴度入蔡州淮西平昌黎平淮西碑羣臣請紀聖功被之金石皇帝以命臣愈臣愈再拜稽首)
(而獻文)
徵大銀臺柯素培先生六十夀言啟
蓋聞絳闕岧嶤鳥篆著桂陽之籍銀膏滴瀝鴦漿㪺菊
井之齡(唐說紫鴦漿可延壽)十洲賦裏浮瑞炁於東瀛五嶽圖中
燭榮光於南戒(梁書宗炳字少文妙琴書工圖畫遠公結白蓮社炳其一也以疾還江陵乃作)
(諸名山圖于室曰惟當臥遊耳五嶽見賀周序南戒見天章序)彭籛歲月(見玉巖序)傅說星
辰(見藝圃序)惟箕子之疇多(書)故于公之門大(見憺園賦)恭惟素
翁柯老先生武水名家魏塘右族百年喬木代擢珠柯
(見祖德賦)五色甘瓜世綿丹瓞(見滕王閣賦)高蟬臨鬢(見祖德賦)從來
雙戟之門(見看奕賦)吟鷺陪軒(鹵簿令白鷺鸞旗等車並駕四馬白虎通諸侯路車大夫)
(軒車士飾車庾信吳明徹銘高蟬臨鬢吟鷺陪軒按鷺車御史所乘)自昔三槐之里(宋史王佑)
(字景叔手植三槐于庭曰吾子孫必有為三公者)尊公楚蘅太老先生羽簉鵷
班(唐書上官儀曰御史供奉墀下接武龍䕫簉羽鵷鷺豈判佐比耶蔡衡曰凡象鳳者有五多赤色者鳳多)
(青色者鸞多黃色者鵷多紫色者鷟多白色者鵲)名標雁塔(西域記晉有比丘見雙雁飛忽一雁)
(没下自隕乃瘞雁建塔古今詩話韋肇及第偶于慈恩寺雁塔題名後成故事自唐神龍來同年中推善書者)
(紀之他時有將相則朱書之)雙龍闕下人來杏苑以看花(見徐母序)九鯉
河邊(見玉巖序)官是榕城之司李(見映碧啟)釋之治獄共號祥刑
(漢書張釋之字繼南文帝時拜廷尉時人語曰張釋之為廷尉天下無冤民)永叔掄文交推
得士(宋書歐陽修字永叔觀子也為學士知貢舉崇雅黜浮)緣兹隱德遂兆綠蛇
蟠笥之徵(見祖德賦)惟厥高閎爰呈彩燕投懷之瑞(明皇實錄張說)
(母夢玉燕自東來投入懷中因而有孕生說後為相)先生夙譽鳳毛長誇犀角(見三)
(芝序)神姿軒異同趙㫤之在衆中(下注)進止雍閒類裴休之
來座上(唐書裴休醖藉進止雍閒宣宗嘗曰休真儒者)孟公則長踰八尺顧盼
非常(見得仲序)子山則腰帶十圍儀觀甚偉(令狐德芬撰庾信傳子山身長)
(八尺腰帶十圍容止頽然有過人者晉書庾子嵩不滿七尺腰帶十圍)爾其韋平世胄接
踵巍科(見智修序)崔蔡鴻篇騰聲上國(見紫來序)青袍釋褐(見玉巖序)
蚤製錦夫棗陽(製錦見二齋序襄陽志棗陽縣漢蔡陽隋棗陽)銀艾牽絲(銀艾見存)
(菴序牽絲見歸田序)便飛鳬於花縣(飛鳬見二齋序花縣見楚鴻序)斯時也慨三
尺之無人正四郊之多事襄陽堤上猶事提戈鄖口江
頭還聞傳箭(襄陽志周為榖鄧地春秋屬楚古蹟有大堤城即郡城也鄖陽志古縻國地春秋屬)
(楚為錫穴隋曰鄖鄉)將軍下瀨黃龍青雀之船(見滕王賦)君子習流(見懸)
(圃序)繡鎧珠袍之隊(吳都賦珠服玉饌)先生則&KR0681;此凋殘會斯旁
午(劉晏云邀請旁午注縱横割牲也捷錄使者旁午注交錯也)青芻匝地遥連陶侃
之洲(詳李母序)紅粟如山高並甘寧之壘(賈捐之對粟紅腐而不可食吳都賦)
(䚕海陵之倉則紅粟流衍吳志甘寧為孫權將步則陳車騎水則連輕舟以百餘兵禦曹兵四十萬並見梧月)
(序)民無怨讟(左傳民不罷勞君無怨讟一作黷)卒鮮譁呼(書)張遼臨於
赤壁如行袵席之間(見賀徐序武昌志嘉魚縣即周瑜破曹操處蘇軾誤為黃州周禮袵)
(席牀第)王濬下於巴邱不改樵蘇之業(晉紀王濬為巴郡太守遷益州刺史)
(出巴東作大筏又作火炬于是戰艦無所碍徑造建康吳主皓詣降輿志漢巴邱今岳州府左傳請無禁樵採)
(者以誘之庾信哀江南賦張遼臨于赤壁王濬下于巴邱)常聞元結詩紀舂陵(唐書元結)
(字次山為道州刺史因安史之亂為民免徭役常作舂陵行其序約云道州不勝賦税承諸使徵求符牒吾將)
(守官靜以安人待罪而已襄陽志棗陽縣有舂陵城漢元帝時望氣者曰鬱鬱葱葱及光武即位改曰章陵)
又見羊公碑留峴首(見梧月序)時則經略洪公奬此殊猷緘
蠟丸而上表(見鄴園啟)以暨一時督撫旌其偉績裂雁帛而
陳箋(漢書蘇武久留匈奴常惠教漢使謂單于曰天子射上林中得雁足而繫帛書武等在某澤中單于)
(驚謝歸武)疊承三命之褒揚(易)屢被九重之賞歎帶垂赤茘
(見寶汾序)風翻子産之衣(見憺園賦)綬綻紅桃(見半繭賦)日麗晏嬰之
宅(見憺園賦)特拜黃門之職洊升青瑣之班(詳下)敭歴諸垣翺
翔兩省(見黃門序注)爾乃沈沈左掖白簡增寒(見黃門序及賀徐序)諤
諤夕郎丹心不涅(衞宏漢儀給事中黃門侍郎令日暮入對向青瑣門拜名曰夕郎)伏
蒲仗下(見黃門序)恒牽已起之裾(魏志文帝欲徙冀州十萬戶辛毗諫帝不答而起毗)
(隨引其裾)補牘懷中每斷將馳之靷(後漢書光武自將征隗囂光祿勲郭憲諫曰東)
(方初定車駕未可遠征乃當車拔佩刀以斷車靷帝不從後河東兵叛帝曰吾悔不用郭子横之言)加以
器宇端凝風裁峻整修篁獨挺只欲彈蕉(梁沈約修竹彈甘蕉文長)
(兼淇園貞幹臣修竹稽首臣聞芟荑藴崇農夫之善法無使滋蔓翦惡之良圖竊蘇臺前甘蕉一叢本無芬馥)
(之香柯條之任)温樹忘言(見良輔序)惟圖傾藿(曹植表葵藿之傾葉太陽雖不回光然向)
(之者誠也)夕陽亭下殊多解綬之人(見商尹序)宣政樓前不少免
冠之輩(見黃門序注)况復蒿目時艱(見佳山序)惕懷民瘼(詩)比有
松陵之客為言笠澤之間(詳潘母啟)屬因水澇之頻仍以致
田廬之蕩析(書)伍胥潮至一軍悉化為沙蟲(王充論衡伍胥臨水)
(為濤錢塘志于胥死浮于江中因流揚波或見乘白馬素車在潮頭因為立廟每歲仲秋既望潮水極大杭人)
(以旗鼔迓之弄潮之戲始此然或有沈溺者穆天子傳穆王南征一軍皆化君子為猿為鶴小人為蟲為沙)
文種濤來三版將生夫鼃黽(文種傳種字子禽勾踐平吳乃賜種劍遂自殺水經)
(注文種没後錢塘于八月望見有銀濤白馬依期往來通鑑智伯圍晉陽而灌之城不没者三版沈竈産蛙民)
(無叛意)先生則疾呼閶闔慷慨陳情曲繪閭閻淋漓入告
(宋書鄭俠字介夫監東京西上門繪流民圖上之神宗越三日大雨)誠能格主遂蠲一歲
之租力可回天獲請萬人之命(唐書張元素諫太宗修洛陽宫魏徵曰張公論)
(事有回天之力)夫其一節足槩千端此真全中牟之雉未能儷
此生成除雲夢之蛇不克方兹恩澤也(見賀周序)迨積勲
資累遷卿寺日親紫闥(見瀛臺序)佇踐黃扉(見佳山序)而乃志切
瞻雲(見考功序)情深愛日(見壽閻序)時則先生太母俞太淑人已
將八袠矣於是斑衣奉母(見澹園賦)晝錦娛親(見逸齋序)冬缸夏
簟聊申烏鳥之私(見梧月序及考功序)碧水丹山敢託烟霞之痼
(梁書江淹為建安令嘗言碧水丹山生平酷好何嫌僻遠唐書田遊巖隱箕山高宗幸嵩山親至其門遊巖野)
(服出拜帝曰先生此佳否對曰臣所謂泉石膏肓烟霞痼疾者)靈萱半畝藝在堂前(見憺)
(園賦)孝笋千竿森於砌下(見&KR0751;菴序)翼版輿而登降依子舍以
邅迴(見憺園賦)揚舲雪後瑁湖之萬頃堆銀(松江志瑁湖為三湖之一)著
屐花前甫里之千枝綴玉(甫里見&KR0751;菴序)驥兒繞膝(見祖德賦)鴻案
齊眉(見貞女序)趨庭是鳳竟踰薛氏之三會食皆龍不羨荀
家之八(見逸齋序)人間盛事天上昌期乃者節屆青陽(見壽季序)
筵開絳縣(見壽閻序)屬新歲履端之候(左傳先王之正時也履端于始舉正于中)
(歸餘于終)為先生週甲之辰(見逸齋序)在銀臺公入侍魚軒(官制唐立)
(銀臺司即今通政司也魚軒見葉母序)敬謝引年之斝(詩)在内翰孝廉君
輩出扶鳩杖(見映碧序)願持介壽之觴(詩)某等幸列通門(詳鞠)
(存啟)欣叨猶子(記曰兄弟之子猶子也蓋引而進之)千春蘭譜聿藉鳴鐘饌
玉之文(見少楹序)十賚芝函(高士傳陶弘景作雲林十賚賚其子弟)式逢駕鶴
驂鸞之會(見貞女序)伏惟蚤惠瓊瑶更望廣徵珠玉椒觴湛
碧飛來縹碧之箋(崔實四民月令椒為玉衡之精服之令人却老正月朔列先祖前子姓各)
(上椒栢酒于家長碧箋見璿璣賦注)火樹舒紅唱去小紅之曲(蘇味道詩火樹銀花)
(合小紅姜䕫詞小紅低唱我吹簫)附注(唐書趙㫤字大東宛丘人神姿軒朗而内沈厚兄犨子翊一家)
(三節度)
儲太翁九十徵詩啟
陽羨儲孔恢先生(常州志宜興古蹟有陽羨城秦曰陽羨)門第高華家聲
通顯庭施棨戟(見閨秀序)埒河北之崔盧(見楚鴻序)座滿貂蟬(見半)
(繭賦)駕江東之顧陸(見尺牘序)甲第則彯纓戛轂(見九日序)清門望
重夫衣冠人文則削素含毫(見藝圃序及鄴園啟)才子名標於翰
墨先生幼則岐嶷長而豪儁雍容鶴蓋(見祖德賦)不矜紈綺
之風(見玉巖序)淹雅雞林(白居易别傳居易詩人爭傳之雞林賈人取售異國率篇易一金按雞林)
(海外國名)大得風雲之氣蓋萬石諸郎俱擅無雙之譽(見歸田序)
而燕山五桂(見憺園賦)此為第一之枝(晉書郄詵曰臣對策為天下第一猶桂林)
(一枝崑山片玉)維時參藩公既藉甚朝班先生復翩然藝苑韋
家有子羣識玄成(漢書韋賢封侯其子玄成字少翁讓弟嗣父爵衆高其節帝因召為郎論)
(五經于石渠閣父子俱以明經拜相封侯諺云遺子黃金滿籝不如教子一經謂玄成也)劉氏諸賢
尤推孝綽(梁書劉孝綽族中七十人皆能文孝綽名最重並見三芝序)於是映雪傳
經(見茹蕙序)歌風見志(見佳山序)誌亡書之三篋(見天篆序)搜逸史于
百家西園結客(見尺牘序)屏間汎鸚鵡之杯(見鷹垂序)東觀論文
(見壽季序)席上賦柟榴之枕(見季青序)時論則諸生祭酒(事原周封兄弟)
(同姓成王時彤伯為祭酒秦漢因之)鄉評則大雅扶輪(見得仲序漢景十三王傳夫惟大雅)
(卓爾不羣)加以井里昇平家門豐豫吳季札延州貴胄雅號
知音(見初明序)周公瑾江表英姿偏能顧曲(見良輔序)時則羊侃
侍兒錦靴蹈地(見壽季序)李波小妺薄鬢彎弓(見壽季序)舞迴風
之十部(漢書武帝宫人名麗娟者身輕弱不欲衣纓拂恐體㾗也于生芝殿唱迴風之曲庭樹為之翻)
(落并見昭華序)歌落月以雙鬟(補注)柝鈴周匝(見葉母序)千條之紅燭
薰天(見園次序)箏笛參差百丈之碧綾委地(見雪持序)蓋雄心欲
耗聊慷慨乎絲奮肉飛(見觀槿序)而壯志難灰或&KR0008;唶乎酒
闌燈灺(見雪持序)無何而世歴滄桑(見舜民序)人堅松菊舞衫歌
扇惝怳前生酒陣文觴闌珊昔夢先生則篝燈課子含
飴弄孫(後漢紀馬太后曰吾但當含飴弄孫)里名通德盡知此日之徵君
(見祖德賦)江近潯陽共識彼中之高士(見園次序高士傳周續之入廬山事釋慧)
(遠彭城劉遺民遁跡匡山與淵明為潯陽三隱)道風彌邵至德可師(後漢書鍾皓以篤行)
(齊名荀淑李膺常嘆曰荀君清識難尚鍾君至德可師)爰乃文孫(書)長能廣期軾
轍連鑣郊祁並轡(見徐母序)張華兩劍同日干霄韓起雙環
一朝辭櫝(見園次序)聲傾都會人倫俱奉為美譚名動公卿
戚里尤矜為盛事諸孫鵠峙處姊尚未適人羣幼鸞停
此客得無小異(韓愈撰馬燧誌見王于北平猶高山深林龍虎變化退見少傅翠竹碧梧鸞停)
(鵠峙按馬燧贈北平郡王少傅王之子處姊見雪持序此客見三芝序)先生則年踰耄耋
聽視不衰齒近期頥神明自若(見徐母序)矍鑠晴原尚臨風
而却杖摩娑畫閣或負旭以鈔書秋雨赴雞豚之社五
兩衝泥(詩葛屨五兩)春燈占角觝之棚千觴醉月(樂府雜錄角觝之戲)
(六國時所造李斯傳作觳抵張騫傳作角氐兩兩相當角力相觸并詳田太翁啟注庾肩吾詩角觝良家兒李)
(白序飛羽觴而醉月)姬人入道半已黃絁(詩紀有送宫人入道題說文絁粗緒也)鄰
叟談禪都成白首洵號世間之人瑞直稱地上之行仙
今兹上浣之辰(見壽閻序)正啟九旬之宴守淇澳武公之戒
敬慎威儀(詩)授濟南伏勝之經表章經籍(見昭華序)汾陽公
一門顯秩(唐書郭子儀華州人為天下兵馬副元帥克復兩京封汾陽郡王八子七婿俱顯官)褒
德侯九袠崇班(見壽季序)值此光榮可無揚扢當世名賢同
時先達賜之華衮(見懸圃序)錫以瓊瑶(詩)或孝養賦白華之
頌(見瑞木賦)或遊仙賡紺雪之詞(詳任丘啟)庶幾橘中八叟(見徐母序)
並下始青之軿(度人經昔于始青天中碧落空歌)芝田四皓(見映碧序)齊鼓
小紅之曲(見銀臺啟)
徵田太翁八袠壽言啟
河盤九曲出碣石而彌雄(河圖河水九曲長者入于渤海碣石見渭仁序)玉耀
連城(見昭華序)孕藍田而更貴(漢地里志藍田縣本秦孝公置山出美玉三秦記玉之美)
(者曰球其次曰藍西京賦爰有藍田珍玉吳志諸葛恪少有名孫權見其父瑾曰藍田生玉真不虚也晉書謝)
(弘微子名莊七歲時宋公異之曰藍田生玉豈虚也哉)人言松栢不産培塿(左傳鄭子)
(太叔曰培塿無松栢)共說山川能生雲雨(禮天降時雨山川出雲)從來食福
必歸積德之家大抵成仙原屬修身之士華辰祝嘏(見徐)
(母序)羣公既薦幣以承筐(詩)晝錦張筵(見逸齋序)賤子且歴階
而揚觶(見壽閻序)不辭固陋用效賡颺兹啟某翁田太老先
生者系自西河郡分京兆(詳下)門風瓌麗漢宫題柱之聲
華(三輔决錄田鳳字季宗為尚書郎容儀端正每奏事靈帝目送之因題柱曰堂堂乎張京兆田郎)才
地通明稷下懸河之苗裔(見九日序七略齊田駢好談論齊人語曰天口駢世說孫)
(興公謂郭子玄吐章陳文如懸河瀉水)勝衣對客(見素伯序)器自别於常兒毁
齒知名(見素伯序)門詎書夫凡鳥(見&KR0751;菴序)桑梓寄彌牟國内(詩維)
(桑與梓登州志三面距海春秋牟子國)枌榆偪離石城邊(枌榆見觀槿序按山西永寧州)
(亦稱離石城)晉卿六族此鮮其儔(史記晉六卿趙襄范宣智襄韓簡荀文魏襄)齊
國諸田君真其後(見賀徐序)然而雛方在鷇詎使摩霄(國語里革)
(諫宣公曰鳥翼鷇卵注生哺曰鷇莊子聖人鶉居而鷇食)桐甫稱孫空思向日(白居易詩)
(梧桐老去長孫枝詩梧桐生矣于彼朝陽)子推狷介并無綿上原田(見劉太母序)
郭泰孤貧徒墊雨中巾角(郭泰别傳林宗丰儀秀偉嘗遇雨巾一角墊時爭效之故)
(折巾一角其見慕如此)漂摇邦國蕭瑟鄉關睘睘六尺之童落落
四方之志於是長懷樂毅只欲投燕(樂毅列傳樂毅仕燕下齊七十餘城)
(後昭王死惠王立遂以騎劫代毅畏誅乃降趙後惠王因騎劫敗悔失毅毅報書往來復通燕燕趙二國以為)
(客卿)不效賁皇惟知奔晉(左傳楚若敖之亂伯賁之子賁皇奔晉晉人與之苗以為謀主)
十四齡髫年羈貫(見雪持序)扉屨疇資(左傳鄭申侯見齊侯曰若出于陳鄭之間)
(共其資糧扉屨其可也)百千年古道迢遥壺餐莫給(左傳晉侯問原守于寺人)
(勃鞮對曰昔趙衰以壺飱從徑餒而弗食故使處原)望滹沱而莫止瞻督亢以如
歸(漢書光武至滹沱河王霸曰冰堅可渡注其地屬保定河間之界督亢見考功序)擇地在三
輔五陵之内(見渭仁序)土厚泉甘卜居近千門萬戶之旁(見藝)
(圃序)物華天寶(載王勃賦)人如端木時來曹魯之間智擬居陶
頗用計然之策(史記貨殖列傳子貢既學于仲尼退而仕于衞鬻財于曹魯之間又范蠡既雪)
(會稽之恥乃喟然嘆曰計然之策七越用其五而得意既已施之國吾欲用之家乃乘扁舟于江湖之陶為朱)
(公陶天下之中貨物所交易也按計然勾踐臣著有計然子)三年成聚褎然通德之
門五世其昌煥若集賢之里(見祖德賦)爰乃文以情生禮緣
義起北堂饋食潔洗腆以娛親(書)東道班荆(見禹平序)結珩
璜而贈友一門輯睦椸無常主之衣(見賀徐序)三黨雍和巷
有同功之火(晏子三黨待以舉火者千人同功補注)井飛孝鯉恒依蘐草
之闈簷噪慈烏不去荆花之館(見瑞木及憺園賦)以暨寬能逮
下王襃之僮約寧苛(見葉母序)和以與人楊子之客嘲無怒
(見佳山序)奚煩馮煖代為市義於薛中(國策馮煖謂孟嘗君曰今君有區區之薛)
(臣竊矯君命以責賜諸民因燒其券乃臣所以為君市義也)不類趙宣徒願沾恩於
桑下(見壽季序)此又冽冽氿泉既注兹而挹彼濃濃桃李(詩)
復自葉以流根者矣(文選張士然表曰臣聞春雨潤木自葉流根䲭鶚恤功愛子及室)
如斯之類懿不勝書遂來韓起之雙環呈於膝下聿覩
張華之兩劒騰在雲邊(見園次序)此荆巖太史才雄虎觀(見鄴)
(園啟)爭誇宋豔以班香(見瀛臺序)而某年翁賦重鴻都(見鄴園啟)羣
美庾清而鮑俊也(見瀛臺序)兹惟夏季齒屆八旬論甲子於
桂陽瞠乎後矣(見銀臺啟按桂陽張碩即遇神女杜蘭香者)遇老人於絳縣
公然過之(見壽閻序)所望其譜妍詞均摇綵筆遐不謂矣朱
輪丹轂之賓(漢書劉向諫外家封事曰王氏乘朱輪華轂者二十三人解嘲客欲朱丹吾轂)何
以觴之綠醥黃封之酒(綠醥見瀛臺序東坡詩上尊白酒瀉黃封)按玉笙於
指下六月生涼燒絳爉於盤間三更若晝丁年玉樹跽
斟延壽之杯(見壽閻序)&KR1344;字銅仙(左傳晉史趙曰&KR1344;有二首六身下二如身林註古&KR1344;)
(字二畫在上三人在下故以二為首以六為身下&KR1344;字上二畫䜿置身旁始身當為□字蓋二首為二萬六身)
(為六千六百六十日喻絳縣老人七十三也劉禹錫詩午橋良吏散&KR1344;字老人迎)笑聽長生之
曲(見徐母序)則魚龍曼衍繅來雪藕之絲(漢書武帝作魚龍角觝曼衍之戲師)
(古曰曼衍獸名為舍利之獸先戲于庭極畢乃激水化成比目魚跳躍潄水作霧障日化成黃龍即西京賦云)
(海鱗變而成龍也李義山詩不須看盡魚龍戲終遣君王怒偃師拾遺記周穆王集方士春霄宫與王母玉帳)
(高會進萬歲冰桃千年碧藕)鸞鶴繽紛濾就碧蓮之粉(終南山記山有旱藕餌之)
(延年名碧蓮類葛粉)伏祈惠我曷任跂余(詩)
為溧陽彭太翁太母七十雙壽徵詩啟
吳雲入越(見園次序)國山綿亘於平陵(吳志吳主皓時山頂有大石自立皓封為)
(南嶽因名國山在宜興溧陽縣志古稱平陵縣有平陵城古蹟)魯柝聞邾(見尺牘序)瀨水瀠
洄於陽羨(瀨水見昭華序陽羨見儲太翁啟)焙茶客去稔知彼地之高
閎斸笋人來詳述此中之巨閥則有門呼萬石(見歸田序)人
號五經(見逸齋序)蛇能蟠綬偏呈集慶之符(見祖德賦)雀擬銜環
洊食發祥之報(見素伯序)如我某翁彭太老先生者星分井
絡(晉左思蜀都賦岷山之精上為井絡註岷山為東井星絡之維李商隠詩井絡天彭一掌中)系出
商賢(見玉巖序)修兮儁烈夙標獨行之名(漢書彭修字子陽年十五時父為盜)
(所劫修拔刀向盜曰父辱子死盜驚曰童子義士遂遁去嘗作吳令從太守討賊賊請降曰自為彭君非為太)
(守也)宣也淹長蚤擅通經之目(漢書彭宣師事張禹受易禹薦宣明經博古有威重)
(可任政事除右扶風拜司空王莽專政見險而止)門風烜赫繡戟連雲家學淵
源彩毫滴露曾祖南陽公升華紫闕㒺希簪組之榮父
雅存公策儁青袍甘蹈丘園之秀(陸機連珠詞丘園之秀因時則揚)數
傳積德詎願人知屢世行仁祇承家訓先生姿稟通明
才鋒瑰異髫年製錦名更噪於楊梅(見素伯序)壯歲摛文價
倍高於鸚鵡(見少楹及商尹序)况復政施門内(書)爻繫家人(易)
庭羅讓木(見禹平序)紛敷而下茁忠葵(見賀徐序)井溢廉泉(見劉太母)
(序)觱沸而旁飛孝鯉(見瑞木賦)陸智初幼多至性橘常墮於
懷中(見憺園賦按陸績字公紀懷橘遺母智初乃陸續字誤用)吳隱之毁不勝喪鶴
為鳴於庭下(見憺園賦)生事則羶薌䐹腒婉以承懽(羶薌見瀛臺序)
(䐹腒見賀徐序)廬居則窆繂練祥貧能中禮(喪記)以兹篤厚足覘
鳳卜之昌(見祖德賦)緣彼恩勤定兆駟門之大(見憺園賦)而乃天
躓其才物屯其遇九鏖文戰(通典赴貢試院謂鏖戰棘闈集韻鏖戰器)兩中
副車(見葉母序)朝朝爨下燒殘蔡氏之桐(見佳山序)歲歲堂前漂
去高家之麥(見懸圃序)奏凌雲而莫惜(見實菴序)撫流水以疇憐
(見園次序)是則楊朱失路達人亦以此興懷(見竹逸序)李廣難封行
路亦於焉致嘆(見素伯序)繼而令嗣蒃洲先生掞藻金閨(見園)
(次序)蜚英玉局(翰林志史館為玉局)次公早貴(見歸田序)伯兄復望重飛
鳬(見二齋序)仲孺先鳴(見歸田序)季弟又才高繡虎(見祖德賦)一門鵲
起(見祖德賦)三雅鴻騫(見商尹序)華貂插鬢(見半繭賦)雲霄則姑付諸
郎皎兔懸空風月則長歸老子(見歸田序)人情不遠亦己稍
酬翰墨之勲時論相同謂宜早受絲綸之錫先生則興
來撫掌(見樂府補序)終愛聞絃(見桐初序)醉後搔頭(易林左手搔頭)難忘
見獵(見桐初序)廉頗矍鑠猶存車中擊刺之形(史記頗出犇魏趙王復思)
(之使人視頗頗見使者一飯斗米肉十斤披甲上馬以示可用並見看奕賦)馬援飛揚尚為
鞍上拍張之狀(漢列傳馬文淵年八十餘聞武陵五溪蠻反自請行據鞍顧盼以示可用帝笑)
(曰矍鑠哉是翁也拍張詳掌亭誄)陶謙素性只樂幡旗(補註)劉峻本懷惟
躭書卷(見憺園賦)耆齒七十皇路三千猥以來春始賓太學
桃堪染綬(見半繭賦)肯令䜿子成名(國策龐涓曰遂成䜿子之名晉書阮籍嘗登廣)
(武觀楚漢戰處曰時無英雄遂使䜿子成名耳)柳用裁衣(見寶汾序)不礙老夫作達
(見季青序)固已朱顔綠髮無須鴻烈之仙方(見贈閻序及徐母序)碧柰
黃精無假喬松之秘訣矣(拾遺記崑崙山有柰冬生子碧色九華真妃詩仰掇碧柰)
(花抱朴子黃精一名兔絲一名救窮一名垂珠神仙傳尹軌字公度常服黃精花聖主得賢臣頌何必呴嘘呼)
(吸如喬松眇然絶俗離世哉王子喬見滕王賦列仙傳赤松子者神農時雨師也服水玉以教神農仙術神異)
(傳黃初平改字為赤松子)加以性尚蕭疎不為崖異胷惟坦率詎設
畦町(莊子人間世蘧伯玉謂顔闔曰彼且為無町畦亦與之為無町畦彼且為無崖亦與之為無崖註無)
(畔岸無涯際也)長日赴雞豚之會桐帽椶鞋晴天赴櫻笋之筵
酒旗戲鼓傾蓋而何分少長三命逾恭(家語孔子之郯遭程子于道傾)
(蓋而語終日甚相善焉左傳孟僖子曰孔丘聖人之後也昔正考父佐戴武宣三命兹益恭)銜杯而
莫問春秋千觴必醉(見儲太翁啟)婆娑里閈都忘兒是貴人
(見歸田序註)跌宕琴尊(見初明序)其羨翁真徤者(見無忝序)此又葆其
純一知上士之天已全(莊子其天全也)享此期頥(見壽閻序)驗仁者
之徵必壽也(論語)德配吳太夫人鴻案相莊(見貞女序)鹿車對
挽(見壽閻序)盤&KR1250;事舅(見瑞木賦)允宜夫子之家雜佩留賓(詩)聿
起佳兒之譽羣稱閫範交頌禮宗(見葉母序)際此華辰張兹
綺讌逓進千齡之祝同開七袠之觴河將駕鵲(見憺園賦)乃
金妃設帨之期(神異錄木公為東王公金母為西王母男子行道名隸木公女子行道名隸金)
(母神仙傳西華至妙之氣化生金母集仙錄王母者龜山金母也居崑丘非飈輪不可到設帨見壽閻序)嶺
正舒梅(詩註嶺上十月有梅)是綘縣懸弧之旦(見壽閻序)德門盛事嘉
耦齊年(左傳晉師服曰嘉耦曰妃)不揣秕糠(見黃門序)敢先乘韋(見觀槿序)伏
願廣賡雅唱徧惠鴻文葡萄百軸(見三芝序)篇篇飛杜曲之
花(見禹平序及紫來序)翡翠千箱(見智修序)字字織扶風之錦(見璿璣賦)則
繽紛麗句遥從青鳥以俱來(見瀛臺賦註)縹緲靈璈(見逸齋序)遠
逐彩鸞而並至矣(見貞女序)
任丘龐先生七十徵詩文啟
瀛海名區鄭州沃壤(河間志漢曰渤海曰河間隋唐曰瀛州宋曰瀛海所屬有任丘縣乃)
(高陽氏顓頊地漢任丘宋鄭州按漢中郎將任丘繕城遂以其名名城)一帆鴨綠遥接蠡
吾(詞譜有鴨頭綠題李詩遥觀漢水鴨頭綠保定志蠡縣漢曰蠡吾)十里鵝黃(見鷹垂序)斜
籠趙北(任邱志地西北有趙北口)疎汀曲沼霏霏菱芡之鄉雨艇煙
檣歴歴魚蝦之市天連輦下野因蒼莽而彌雄(見渭仁序)水
似吳中境以崢泓而倍敞生斯地也大有人焉安敦以
吉殊多鳩杖之賓(見映碧序)美秀而文(左傳子太叔美秀而文)尤數鹿
門之胄(見壽閻序)維我某翁龐老先生北路高閎西豪望姓
(見壽徐序)貂蟬溢巷(見半繭賦)珠屢濬於璇源(詳孟太母啟)棨戟臨軒
(見看奕賦)玉每生於崑嶺(書)先生幼篤天倫長敦獨行分田
授宅為兄則忍處於肥(詳施公誄)讓棗推梨食果則願分其
小(文士傳孔融年四歲與諸兄食梨輙引小者人問其故答曰小兒當取小者)加以居常不
競衆推涉世之含弘性本靡爭咸服秉心之平恕偶談
一二足槩生平當塞翁失馬之年(見歸田序)有楚國亡猿之
事(見舜民序)波將洊及(見鄴園啟)株乃相連(詳潘母啟)在上官原無投
杼之嫌(國策甘茂對秦王曰昔曾子處費有與曾子同名族者而殺人人告參之母曰參殺人母不信)
(告之者三母投杼而起言讒者之甚也)乃旁人盡抱拾灰之懼(見觀槿序)而先
生坦然義命委以虚舟(莊子山水篇方舟而濟于河有虚船來觸舟雖有惼心之人不)
(怒)率爾襟情期之飄瓦(莊子復讐者不折鏌干雖有忮心者不怨飄瓦註飄瓦無情也)
將予無怒詎鳴趙壹之冤(漢紀趙壹恃才倨傲後屢抵罪幾至死賴友人救得免壹)
(乃作疾邪賦)謂我何求寧訟冶長之枉(論語)斯之雅量夫豈恒
情足知五世之其昌(見祖德賦)蚤信此門之必大(見憺園賦)至若
鮮芳饋母陸橘懷深羶毳承親江魚手進(見瑞木賦)千蟠孝
笋緣簷溜以偏生(見&KR0751;菴序)百匝慈烏繞庭柯而不去(見憺園賦)
以兹貽厥致彼刑于(詩)邊孺人孝先貴裔(漢書邊韶字孝先才思敏)
(捷嘗自言腹便便五經笥)居然冀缺之妻(見井叔序)王孺人子晉華宗(見滕)
(王賦)展也梁鴻之婦(見貞女序)一門友愛桁無不易之衣(見賀徐序)
三族雍諧室有同功之火(見田太翁啟)居王彦方邑屋即細
人亦畏其名(漢王烈傳烈少師陳寔以孝義稱鄉里有盜牛者主得之盜請罪曰形戮是甘勿使)
(王彦方知之)聞韓康伯風流縱女子亦知其號(見無忝序)况復夙
躭墳史(見天篆序)雅愛縹緗(見懸圃序)保兩世之芸編屈惟嗜芰
(國語屈到嗜芰召其宗老而屬之曰祭我以芰註蓤也)守百年之螙簡董不窺園
(見憺園賦)歸亡書於兵燹之後趙璧終完(見貞女序)贖遺經於闤
闠之家秦關竟出書真足寶彌旌貫日之誠(見賀周序)硯可
成田(詩話唐人以硯為良田舌耕而筆耒坡詩我生無田食破硯)遂獲凌雲之報(見實)
(菴序)以故一枝擢秀(見儲太翁啟)先標上苑之名而三樹駢柯
俱擅連城之譽也(見昭華序)兹當降嶽之期正值生申之候
(詩)昔君家三世之高曾為近代兩間之人瑞或則年逾
八袠或則齒過百齡朱霞紺雪味若恒饈(穆天子傳穆王集方士春)
(霄宫王母進嵰山紅雪漢武外傳王母七月七日以絳雪三黃諸丹授帝列仙傳薛昭遇仙女得絳雪丹開元)
(中内人趙雲容問申元之乞延生藥得絳雪丹一粒後果再生按仙家上藥有玄霜絳雪)閬圃瓊樓
(閬圃見閨秀序瓊樓見瀛臺序)視為珂里(見祖德賦)宜先生之不煩金竈已
知益壽之方無假銀房蚤悟延年之訣也(見得仲序)伏冀鴻
都上客惠以華繒(見存菴序)鶴市名流貽之麗句(見半繭賦)則玉
虚名館便為元圃之臺(集仙錄仙人居玉虚之館又周穆王升崑崙于元圃閬苑會西)
(王母)金字題門即降青毛之節矣(漢武外傳王母降帝宫乘紫雲輦從官執綵旄)
(之節以玉盤乘桃一顆其色青)
徵淮安張鞠存先生雙壽詩文啟
蓋聞真府傳觴金液瓊膏之酌(武帝外傳王母七月七日有九丹金液紫虹華)
(英太清紅雪之漿授帝老氏聖記吳猛純孝後登廬山見數人與猛語服玉膏終日按道人亦以嚥𠻳津為瓊)
(膏)弇山紀石(穆天子傳天子驅馬升于弇山乃紀丌跡于弇山之石而樹之槐眉曰西王母之山)
(註弇兹山□所入也)白雲黃竹之謠(見素伯序)瑶池舒七葉之祥(補註)花
開四照(見壽季序)銀漢炳雙星之瑞(見貞女序)景麗重輪(拾遺記昔人皇)
(蛇身九首肇自開闢于時日月重輪山明海靜崔豹古今註明帝時為太子樂府詞曰日重光月重輪星重輝)
(海重潤)鸞吟法曲(唐禮樂志初隋有法曲其聲清新而近雅元宗酷愛之)鏗鏘頌禱
之音(禮)鶴纈宫袍(杜牧之詩花塢團宫纈註纈文繒也)照耀縑緗之色(見懸)
(圃序)咸資雅詠用佐華筵千春颺昭代之禎符奕世紀德
門之盛事淮山張老先生繡戟高甍(繡戟見看奕賦高甍見玉巖序)銅
街貴宅(見滕王賦)姓聯翼軫瑶天著籍之宗(見祖德賦)號擅金張
青史書名之族(見滕王賦)蓮開華井夙稱關隴名家(華山記山頂有)
(池池中生千葉蓮因名華山韓愈詩太華峯頭玉井蓮花開十丈藕如船)桂滿淮堧(見滕王賦史記)
(註堧同壖謂緣河邊地)僑寓烟霞福地(僑寓見初明序寰宇記洞天福地皆名山之稱)舉
宗饌玉(見少楹序)筐贏彩鳦之徵(吕氏春秋有娀氏有二妷女為九成之臺飲食以鼔)
(帝命燕往視之二女覆以玉筐發而視之燕遺卵而北飛女吞之生契毛詩註天降玄鳥乃&KR1800;也西京雜記竇)
(太后在家有白燕銜石墮后績筐中后剖視之有文曰母天地遂合之不開後為皇后名曰天璽)盡室
鳴珂笥溢綠蛇之兆(見祖德賦)迨容部公讋蠻邦而定國本
事關宗祏之間(史記索隠高容為商家禮樂之官後以禮署稱容部左傳鄭原繁曰桓公命我)
(先人典司宗祏註宗廟中藏主石室曰祏)洎戶曹公却蟻賊而斥貂璫(蟻賊見素)
(伯序儀制貂璫侍中之師并見半繭賦)烈載旂常之上(見鄴園啟)生還接武真
成揚震之孫(漢靈帝紀揚震曾孫竒為侍中帝問曰朕何如桓帝對曰陛下之于桓帝亦猶虞舜)
(比德唐堯帝不悦曰卿彊項真揚震子孫死後必復致大烏矣)没亦留芳並祀欒公之
社(見祖德賦)豬肥鵠瘦(見亓山序)家家摩虀臼之碑(見昭華序)茘碧蕉
丹戶戶賽羅池之廟(韓愈羅池廟碑羅池廟者故刺史柳侯廟也作迎享送神詩遺柳民)
(俾歌以祀焉其辭曰茘子丹兮蕉黃雜肴蔬兮進侯堂)先生幼即岐嶷(詩)長而清
綺揮毫蚤歲既髫鬌以知名(見懸圃序)釋褐中朝(見玉巖序)遂馳
驅而筮仕(見智修序)時則督漕之蜍光夜蝕(史記天官書日月薄蝕韋昭註)
(氣往迫之為薄虧毁為蝕李白詩蟾蜍薄太清蝕此瑶臺月并見琴怨序)以致楚州之鴟喙
宵張(見玉巖序註)羣奸擇肉(捷錄擇人而食)細民生萇楚之悲(詩)大
猾磨牙(李白詩磨牙吮血殺人如麻)瘠土抱黍離之痛(詩)先生則敷
宣利弊片言爰以回天(見銀臺啟)捍衛鄉關羣小因而見晛
(詩)九重動色萬姓更生是則甫纓簮組旋為桑梓以分
憂乍離衡茅便為枌榆而請命矣(見觀槿序)尋由畫省(見懸圃序)
洊簉清通復自薇階(見黃門序)陟升華要校士則搜竒剔異
既楩楠柟杞之兼收(見滕王賦)居官則緝雅歌風亦顧陸潘
楊之咸集(見尺牘序)人傳毛玠此是望郎羣羨山濤斯真吏
部(見壽季序)若乃鄉邦以内人倫既奉為楷模(見祖德賦)梱閾之
中天性尤徵其篤摯閔予同氣體鳲鳩專一之仁敬厥
所生弘葛藟本根之誼(詩)以至請蠲議賑則里閭共藉
其干棷(見歸田序)及夫濟乏扶菑則黨族交資為筦庫(禮趙文子)
(舉晉國管庫之士)人沐張長公之德施不少(見憺園賦)抑緣閻太君
之内助居多蓋銘椒賦菊固伯輿棨戟之門(銘椒見瑞木賦晉書)
(武帝左貴嬪作菊花賦滕王閣序都督閻公之雅望棨戟遥臨註閻嶼字伯輿為洪州都督)而習禮
通詩亦立本丹青之裔(唐書太宗命閻立本圖畫十八學士像立本素工畫姜恪以戰)
(功俱為相人曰左相宣威沙漠右相馳譽丹青)華齡降阼(見閨秀序)徽柔不讓夫禮
宗(見葉母序)吉日齊牢(見閨秀序)靜好無煩於姆教(見昭華序)當夫子
食貧之歲(詩)牛衣無憔悴之容(見天章序)暨大夫服政之年
(見壽徐序)象服表河山之色(詩如山如河)慈能逮下待澤者期功
彊近之親(見劉太母序)惠以宜家頌義者籥翟煇庖之輩(見逸)
(齋序)嘘其善氣衍作吉祥種厥仁心蒸為戩榖(詩)羹鳬臛
雁(見瀛臺序)堂前羅三代之賓蠟鳳騎羊(見雪持序)門内備五宗
之慶(詳掌亭誄)綠鞲繡褓跳擲屏幃(東方朔傳綠幘傳韝蔡邕獨斷董偃青綠幘繡)
(褓見納姬序)犀角龍媒(犀角見三芝序龍媒見賀徐序)嬉遊奧渫頷之而己
莫分羣從之名(郭子儀傳子儀八子七婿孫數十人問安時不能盡辨但點頷示之而巳壽九)
(十餘終)小者誰何不辨諸郎之貌(見上)其立德也如此其食
福也又如彼屬在今春倏逢盛事
聖主闢翹材之館熙朝開博學之科枚臯枚乘(漢枚乘傳)
(乘字叔景帝詔其孽子賦平樂館文受詔輒成)其揮毫於鳷鵲樓頭(見閨季序)崔瑗
崔駰同獻賦於鴛鴦殿下(崔駰傳駰字亭伯著詩賦銘頌婚禮酒警合二十篇與班)
(固齊名子瑗字子玉能世父業舉茂才崔湜詩草綠鴛鴦殿)笑語歴雲霄而上父子
俱榮賡歌在殿陛之間君臣交泰而先生則謂舒祺年
小幸充珥筆之臣(戰國策趙左師觸讋見太后曰老臣賤息舒祺最少願得補黑衣之缺以)
(衛王宫漢制御史珥筆以紀過註執也陸機詩珥筆華軒)燭武精銷應作歸田之叟
(左傳鄭使燭之武見秦君辭曰臣之壯也猶不如人今老矣無能為也已國策田光語太子丹曰太子聞光壯)
(盛之時不知吾精已銷亡矣歸田見三芝序)一出一處洵哉顯晦之攸宜為
箕為裘(禮)展也後先之濟美更以來年欣聞雙壽太君
則六旬設帨庚申度值其初先生則九月懸弧甲子方
踰其二(見壽閻序)班衣粲錦(見憺園賦)遥飛千里之觴仙醴流霞
(詳謝吳啟許碏醉歌滔滔王母九霞觴)合祝萬年之嘏(見徐母序)某等與毅文
兄分擬荀陳(見壽季序註)情叨孔李(孔融傳融十歲隨父到洛時李膺有盛名詣門)
(者皆俊才清望及中表親戚乃通文舉至門自謂與李為戚閽者通入坐膺問曰高明祖父與僕有舊恩乎對)
(曰先君仲尼與君先人伯陽同道而相師友則融與君累世通家膺及賓客莫不異之)丹崖春霽
宜陳朱萼之篇(疑朱鷺篇)綠野秋開(見楚鴻序)應賦白華之句(見瑞)
(木賦)喜霄虹之並跨筆繡江毫(見看奕賦)欣海鶴之雙飛(詩話東坡)
(生日李委作鶴南飛曲以獻)文舒羅鳥(見璿璣賦)佇聆雅唱敢告名賢謹
啟
陳檢討四六卷十五
