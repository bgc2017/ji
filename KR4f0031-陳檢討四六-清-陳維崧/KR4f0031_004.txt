陳檢討四六卷四
翰林院檢討陳維崧撰
序
續&KR0751;菴集序
震澤湖邊舊饒陂澤垂虹亭畔尤足林塘(吴郡志府城西南即震澤)
(又曰太湖曰具區周三萬六千頃垂虹亭在吴江東門外)筆牀茶竈陸天随汎宅之
鄉(唐書陸龜蒙字魯望寓居松江甫里每升舟賫束書茶竈筆牀釣具自號江湖散人天随子甫里先生以)
(高士召不至)雨箬煙簔范少伯浮家之地(范蠡傳蠡字少伯三戶人滅吴之後)
(辭勾踐曰君行令臣行意乃泛輕舟以遊於五湖按張志和浮家汎宅詳季青序)爰有高人於
焉小築聯就吟詩之社宛爾漫郎(元次山傳結字次山居樊山自稱曰酒徒)
(曰漫叟亦曰漫郎)行逢選佛之場居然乞士(傳燈錄丹霞天然禪師初習儒將應)
(舉道遇一禪客問仁者何往曰選官去禪客曰何如選佛曰選佛當何往曰江西馬大師出世此選佛場也師)
(乃往見馬祖善覺要覧方外乞士謂上於佛乞法益慧命下於施主乞食資益色身)才踰王粲詎
屑依人(見園次序)貧甚茅容偏能養母(漢書茅容字季偉郭林宗宿其家且日容)
(殺雞為饌泰意謂為已設既而供母自以草具與客共飯林宗賢之)奉慈幃而出世(見上註)
擇隙地以逃虚(司空圖詩逃難人多分隙地逃虚詳同學文)衡門蕭寂不打
慈鴉(杜詩簾戸每宜通乳燕兒童莫信打慈鴉)修竹檀欒惟生孝笋(孝子傳孟宗字)
(公武江夏人性至孝母嗜筍冬時缺笋宗入林哀泣笋忽迸出枚乘兔園賦修竹擅欒夾池水註竹隂濃貎)
盖崧之今日所居即宋王君份&KR0751;菴故址也昔君以吴
地華宋楚天清尹咏桃花流水之句解組遄歸(李白詩桃花流)
(水杳然去别有天地非人間)卜浮天釣雪之區(見季青序)投簮終老(南史陶弘)
(景與從足弟書曰投簮高邁)煙汀月嶼秀極人間竹屋花潭甲於天
下於是雲山綿邈大可清談風日輕妍時逢勝友水眀
樓榭每留闘奕之賓柳暗簾櫳慣隠銜杯之客或揮毫而
作賦長把袂以臨風此一時也何其樂乎既而鹿走吴
中(見園次序)鵑啼洛下(宋史卲雍字堯夫號安樂先生謚康節嘗與客步天津橋聞杜鵑聲愀然)
(曰天下將治地氣自北而南將亂自南而北今南方地氣至矣禽鳥得氣之先故知之)兩宫大去
(詳樂府序)五帥無歸(李陵答蘇武書五將失道陵獨遇戰)民間池舘凄同趙宋
之江山園内琴尊寂若臨安之歌舞(杭州志春秋屬吴越秦屬會稽陳曰)
(錢唐唐曰餘杭宋南渡都此曰臨安詳樂府序)凡此寒煙落照之縱横非無繡
戸綺窗之髣髴烏棲月下已換樓臺(詳鴻客序)燕到春餘半
迷門巷(詳玉巖序)過客有看花之恨行人多折柳之悲(詳萬柳啟)
然而昔夢猶存其人如在竹林已盡還傳阮籍之罏(見半)
(繭賦并詳雪持序)香草無多尚說屈原之宅(楚詞註春蘭秋蘭石蘭皆曰香草水)
(經註荆州府歸州秭歸縣北有屈原宅宅東北六十里有女嬃廟擣衣石猶存杜詩何得山有屈原宅)恨
古人之不見知來者之為誰(世說張思光居嘗歎曰不恨我不見古人所恨古人)
(不見我陳子昂古詩前不見古人後不見來者念天地之悠悠獨愴然而涕下)能無思舊之銘
(周庾信思舊銘序云梁故觀寧侯蕭永卒作此銘)用當懷賢之作(潘岳懷舊賦序余十二而)
(獲見於父友東武戴侯楊君始見知名今慨然懷舊而賦之)僕與松之交非一日居
雖異縣難忘者城北徐公(國策城北徐公齊國之美麗者也鄒忌入朝見威王曰臣)
(誠不如徐公美臣之妻私臣臣之妾畏臣臣之客欲有求於臣皆以為美於徐公由此觀之王之蔽甚矣)生
幸同名差别者小冠子夏(釋常談漢書杜欽杜鄴俱有大名皆字子夏欽𦕈一目人)
(呼盲子夏欽惡之乃自作一小冠戴之時遂呼為小冠子夏)五湖在望碧鱸紅稻之
莊百歲非遥白酒黃雞之曲君如不達前歡已屬乎爽
鳩(左傳齊侯至自田晏子侍於遄臺曰古而無死其樂如何晏子曰昔爽鳩氏始居此地古者無死爽鳩氏)
(之樂非君所願也)僕尚能來異日寧虞其題鳳(晉陽秋曰稽康與吕安善訪之)
(值康他往康之兄名喜相延不入題門上作鳳字而去喜以為善康歸曰鳳字凡鳥也)
胡黃門其章先生葵錦堂集序
古者青瑣尚格人之訓箕範哲謀(青瑣見憺園賦范雲詩攝官青瑣闥商書)
(格人元龜洪範眀作哲聪作謀)黃扉弘國老之規臯謨温塞(黃扉詳佳山序左傳)
(子為國老待之而行塞臯陶謨直而温剛而)納約自牖義本乾坤(易)辰告遠猶
風傳比興(詩)誼關密勿旨必繫於君王(古詩密勿從事不敢告勞)慮
切風愆言必歸於忠愛(書惟兹三風十愆)並揚華於紫極胥騰
譽於黃中(易君子黃中通理)婁東胡其章先生姿制清剛風裁
英整蚤年挾策名動公卿壯歲彈冠任膺民社(漢書王陽為益)
(州刺史貢禹彈其冠待陽薦後果召為大夫)温侍讀淹長都雅物望所歸(唐書)
(温大雅字彦弘為高祖黃門侍郎五世孫温造字簡輿姿表魁然性嗜詩書東都號處士烏公薦之為御史彈)
(李祐祐曰吾雪夜擒吴元濟未嘗動心今膽落於温御史矣)薛司隸博洽&KR0570;華藝林
所服(漢書薛司隸宣字贛君郯人為郡所至有聲谷永薦其達於政事舉措時當經術文雅足以斷王國)
屬有眀之末葉乃思廟之當陽(左傳寗武子曰賦湛露則天子當陽註匪陽不)
(晞言露見日而乾猶諸侯禀天子命而行)東朝之水火方平(補註)北寺之玄黃
未息(漢桓紀下李膺於黃門北寺獄註北寺獄屬黃門署)中常張讓大有責言(宦者)
(列傳靈帝時張讓與趙忠曺節王甫等擅權序又與夏惲等十二人號十常侍責言詳納姬)外戚何
苗絶無成算(後漢書何太后兄大將軍何進與何苗同議誅宦官張讓等袁紹等為畫策召四方)
(兵向京城陳琳諫曰功必不成祇為亂階耳曺操笑曰一獄吏足矣何至紛紛召外兵乎)况復三臺
柱石悉夷甫之風流(三臺見尺牘序陸凱傳宰人國家柱石不可不強晉書王衍字夷甫)
(戎從弟也位居台司雅宗拱默以遺事為高後桓温入洛慨然曰遂使神州陸沉王夷甫諸人不得不任其責)
列鎮旌麾盡深源之方略(晉書殷浩字深源時人擬之管葛庾翼勿之重也曰此輩)
(宜束之高閣俟天下太平然後徐擬其任耳)南風不競(左傳晉人聞有楚師師曠曰無害吾驟歌)
(北風又歌南風南風不競多死聲楚必無功)楚幕多烏(見璿璣賦)雪壓賀蘭傅介
子之功名蕭瑟(涇陽圖經賀蘭山在縣西朔州地山多白草遥望青白如駮北人呼駮馬為賀)
(蘭鮮卑日多因山谷為族氏前漢書傅介子字武仲棄觚從軍昭帝使至大漠因使壯士刺殺樓蘭王更其國)
(名鄯善還封義陽侯)天低汧隴吕婆樓之才調縱横(三秦記汧水在扶風汧縣)
(西隴西郡有隴山上有水四注下秦人西役昇此山七日乃越莫不回首悲泣為隴頭水之歌西征賦邪界褒)
(斜右濱汧隴秦紀秦立符堅尚書吕婆樓有才略凡事咨之後薦王猛於堅婆樓嘗曰僕刀環上人耳)既
海水之羣飛(漢揚雄劇秦美新神歇靈繹海水羣飛二世而亡何其劇與註海水羣飛喻大亂也)
(庾信詩成羣海水飛)亦崑岡之失火(見懸圃序)時則先生晉秩中朝冠
班左掖(唐書含元殿後曰宣政宣政左右有中書省門下省如左右掖註諫垣在左名左掖)潘安
仁晉家騎省(見滕王賦)珥插華貂(見半繭賦)沈初眀梁殿侍中(見滕)
(王賦)衣薰寳麝(鄭谷詩風飄蘭麝暗和香按唐尚書郎及侍中御史奏事含雞舌香始於漢侍中刀)
(存年耆口臭上給香含之後為制)硜硜以對棣棣而談(詩義疏棣棣間習貎)於是署有
梨花(補註)望觚稜而封駁(夢溪筆談銀臺司兼門下封駁乃給事中之職唐書諫垣左右)
(拾遺六人大事則廷論小者上封事又郭承嘏為給事中繼有封駁能盡其職觚稜見璿璣賦)垣多薇
樹對鹵簿以敷颺(史天官書上垣太微十星中垣紫微十五星下垣天市二十二星唐書開)
(元元年改中書省為紫微省省中植紫微取花久也漢志天子法從次第為鹵簿其器仗不一)絶多沈
約之彈文詎乏鮑宣之封事(吳均春秋沈休文有奏彈王源文曰輙奉白簡班固)
(漢書鮑宣字子都何武薦為諫大夫董賢貴幸宣數上書切諫)森森白筆無不批根(杜氏)
(通典魏置御史八人當大會殿中御史簮白筆側陛而坐史記灌將軍傳魏其侯竇嬰失勢亦欲倚灌夫引繩)
(批根)赫赫青蒲因而折角(漢史丹傳丹字君仲以父蔭為駙馬都尉侍中元帝寢疾欲易)
(太子丹直入卧内伏青蒲上泣涕固諫太子得不易漢書朱雲字游平與五鹿充宗論易辨折五鹿君諸儒語)
(曰五鹿岳岳朱雲折其角)洎乎離亂已賦遂初(晉孫綽傳興公上表曰中宗飛龍實頼長)
(江不然江東為豺狼之場矣因賦遂初陳止足之道)沿及滄桑(詳舜民序及壽閻序)彌躭招
隠(見滕王賦)王右軍晩年肥遯誓墓尤堅(北堂書鈔晉王羲之為會稽内史稱)
(疾去郡於父墓作自誓文曰止足之分定於今日若貪冒苟進是有無尊之心而不子也)謝康樂歲
暮棲遲遊山甚劇(沈約宋書謝康樂因父祖之資生業甚厚奴僕既衆門生數百鑿山浚河)
(尋山陟嶺必造幽峻)於是漁畋藝苑鼓吹詞壇(唐書張鎬視經史猶漁獵晉書孫綽)
(云三都兩京五經之鼓吹)傚終軍竒木之篇倣充國金城之奏(漢書終軍)
(字子雲年十八選慱士弟子世謂之終童武帝時有白麟竒木之瑞終童乃為文以對年二十而卒故曰終童)
(趙充國傳充國字翁孫宣帝元康初羌人叛充國年七十餘馳至金城圖上方略屯田十二事羌破振旅而還)
莫不書成雜組(司馬相如賦合纂組以成文宋詩紀王融有五雜組詩云五雜組慶雲發沈約)
(諸人多和之)經號歸蔵(通志神農本氣墳而作易曰歸蔵其書漢魏不傳至宋元豐中始出乃張)
(商英偽撰)纚纚千言洋洋百卷然而庾開府之集五存五亾
(北周宇文逌序庾信有集十四卷百不一存又有三卷重遭軍火所著僅存十二卷開府見滕王賦註)杜
征西之碑一山一谷(晉書征西將軍杜預好為後世名常言高岸為谷深谷為陵刻石為)
(二碑紀其勲績一沈萬山之下一立峴山之上曰焉知此後不為陵谷乎)間多流軼或有遺
亡今兹所存如斯而已崧以春中獲遊珂里(見祖德賦)三吴
草長訪張嵊之名園(南史張嵊字四山吴郡人張稷子也有志操能清言好園林之樂為)
(湘東王長史後為梁太守三吴見半繭賦)二月花飛過王珣之别業(晉書王珣字文)
(琳小字法護一云阿苽一稱東亭乃王導之孫洽之長子吳志虎丘山晉司徒王珣及弟司空王珉之别墅)
猥荷先生命為兹序彦升譔王公之集珍為國華(文選任昉)
(譔王儉文憲公集序有云豈非希世之儁民瑚璉之宏器國語季文子曰吾聞以德榮為國華)伯喈愛
論衡之書私為帳秘(蔡邕傳漢王充嘗著論衡八十五篇中土未有傳者蔡中郎至江東)
(得之及還北諸公覺其談更遠撿求悵中果論衡一部)深慚糠粃(世說王文度范榮期俱為簡文)
(所要王在范後王因謂曰簸之揚之糠粃在前范曰洮之汰之沙礫在後一作孫綽習鑿齒言)何當瓊
瑶(詩)
宋楚鴻文集序
五茸綺麗代産文人(松江志五茸在華亭谷東吴主獵所)九辨纏綿世生
才子(文賦誄纏綿而悽愴宋玉九辨序宋玉屈原弟子閔惜其師忠而放逐故作九辯以述其志)客
來南國相傳金粉之篇(古今註紂燒鉛為粉名曰胡粉又名鉛粉蕭史鍊飛雪丹與弄)
(玉塗之後因曰鉛華曰金粉今水銀膩粉是也)居本東鄰大有玉釵之句(宋玉登徒)
(子賦序楚國之麗者莫若臣里臣里之美者莫若臣東家之子宋玉諷賦臣嘗出行僕飢馬疲值主人門開翁)
(又到市獨有主人之女來勸臣食以翡翠之釵挂臣冠纓臣不忍仰視相如美人賦臣之東鄰有一女子玉釵)
(挂臣冠羅䄂&KR3113;臣衣)何况肩吾父子逓擅雕華(唐令狐德芬撰庾信本傳信父肩吾)
(同信出入禁闥恩禮莫比既有盛才文並綺艷徐陵玉臺新咏序逸思雕華)孝綽弟兄(見三芝序)
俱稱麗則(楊子雲曰詩人之賦麗以則)論家風於河北此是崔盧(詳皇)
(士序小學紺珠後魏四姓崔盧鄭王唐四姓及七姓中俱有崔盧)敘門第於江東斯真
顧陸者哉(見尺牘序)我友楚鴻當年舞象(内則十三學樂誦詩舞勺成童舞象)
(學射御註十五舞象舞之樂)葡萄滿箧(見三芝賦)譽便起夫通都芍藥盈
箱(見瀛臺序)名蚤傳於綺歲(詳聖期序)偏工綺密寧患才多(晉書張華)
(謂陸機曰人患才少而子更患其多)妙解瀾翻惟愁紙盡固已安仁縣裏
千枝皆桃李之花(潘岳傳岳字安仁為河陽令時滿縣種桃李人云河陽一縣花)衛尉
園中七尺悉珊瑚之樹(見憺園賦)洎乎運值家屯時丁世梗
紅顔公子彌深彈鋏之嗟(國策馮驩一作煖見孟嘗君得置傳舍居有頃自彈其劍)
(曰長鋏歸來兮)綵筆文人祇切碎琴之感(唐書陳子昂字伯玉初入京未遇有賣胡)
(琴者子昂輦于緡市之衆驚問曰余善此樂眀日可集宣陽里衆如期飲畢笑曰子昂文百軸不為人知此樂)
(賤工耳舉琴碎之名震京師)劍以不平而慣繡竹因有恨而恒斑(見憺)
(園賦)是則崔駰罕樂頗多憔悴之言(後漢崔駰傳駰字亭伯時竇憲為車騎將軍擅)
(權驕恣駰為主簿前後奏記指切長短憲不能容出駰為長岑長駰不得意未之官歸卒於家地理志樂浪郡)
(有長岑縣)馮衍尠歡不乏愴愀之致(見尺牘序西京賦慘則尠於歡)情區哀
樂境異平陂(易無平不陂)覽吾友之生平增達人之嘆息僕
與高門久叨密契記託紀羣之雅(先賢行状陳紀字元方實長子也生子羣)
(字長文有英才交者甚衆)實惟壬癸之交爰以薄遊言過上郡吴王
射雉之苑詼笑彌旬(吳志黃武初在長洲苑較獵唐孫逖詩吴王初鼎峙羽獵騁雄才陸)
(魯望詩五茸春草雉媒嬌見篇上)陸機唳鶴之城遊從浹月(陸機傳成都王穎假)
(機後將軍河北大都督為孟玖等所譛穎密使人收機機嘆曰華亭鶴唳可復聞乎遂遇害)尊公愛
客開綠野以盤旋(唐書裴晉國公請罷政時具凉臺燠舘號綠野堂與白居易劉禹錫等把)
(酒著文)賢從憐才飛錦箋而贈答(見尺牘序)楚鴻十歲脱帽而
為捉搦之歌(舊唐書韓琬傳曰不務省事而務捉搦梁樂府捉搦歌四曲有云粟榖難舂付石臼)
(又曰小時憐母大憐壻)漢鷺七齡揮毫而作擘窠之字(書斷擘窠古書法之)
(巨者也李賀詩金窠篆字紅屈盤)曾幾何時此歡不再王安期洛濱之
戲大類前生(虞預晉書王承字安期與諸名士共至洛水戲後王丞相輕蔡公曰我與安期千里)
(共遊洛水邊何處聞有蔡充兒註丞相王導蔡公蔡謨也)嵇叔夜竹林之遊直同昨
日(晉書阮籍與嵇康山濤向秀劉伶阮咸王戎為竹林之遊並詳雪持序)花飛鈿笛已無
擫笛之人(潘妃傳帝予潘貴妃以江左古玉律數枚悉裁以鈿笛按文選彈琴擫籥一作厭文子使)
(倡吹等工厭竅)草没雕欄並少憑欄之客思君千里别子十年
更披燕市之新編益觸吴天之昔夢既百端之交集(見滕)
(王賦)且一語以相寬須知書成吕覽定懸市上之金(吕不韋傳)
(不韋使其客人人著所聞集論以為八覽六論十二紀號吕氏春秋布咸陽市門懸千金其上有能增損一字)
(者予千金)誰云璞獻荆王(韓非子卞和得璞王獻懷王王以為欺刖一足後平王立復獻之又)
(以為欺刖一足平王死子立為荆王和抱其璞而哭涕盡續之以血王使工剖之得寳玉乃封和為陵陽侯辭)
(不就)長韞櫝中之玉(論語)
儲雪持文集序
僕與雪持儲子謝范素交(宋史謝澹不營當世與范泰為雲霞之交)潘楊密
戚(見尺牘序)洛濱之戲君既獨步此間(見楚鴻序)竹林之遊僕亦
雅預其末(世說王濬冲經黃公酒罏曰吾與嵇叔夜阮嗣宗共飲此壚竹林之遊亦預其末也)曰
者春寒正沍微霰載零(左傳申豐曰涸隂沍寒詩先集維霰)共為曲室之
談聊作西窗之話(世說許詢嘗詣簡文爾時月朗風恬乃共作曲室中語李義山詩何當共)
(翦西窗燭却詁巴山夜雨時)用說生平以資諧謔語其枯菀殆有數
端(國語晉優施暇豫歌人皆集於菀已獨集於枯)敘彼平陂(見楚鴻序)殊非一致始
者君方羈貫(榖梁傳羈貫成童不就師傳父之罪也)僕甫勝衣(見素伯序)衛郎
昔日潛遊樂氏之門庭(見尺牘序)逸少當年徧謁郄家之羣
從(詳桐初序註)君則楊修食菓之歲(見素伯序)已舉茂才(後漢書西漢以)
(秀才取士因避光武諱改茂才)黃琬對日之年便呼博士(文學傳黃瓊孫名琬字子)
(琰建和元年日食京師不見瓊為魏郡太守以狀聞太后問所食多少瓊未知所况琬年七歲在旁曰何不言)
(日食之餘如月之初瓊大驚即以其言應後徵拜少府歴仕封陽泉鄉侯)光延大宅正蓄歌
鐘(唐崔令欽教坊記開元中東京右教坊在光宅坊左教坊在延政坊西京兩教坊俱在眀義坊左傳鄭人)
(賂晉侯歌鐘二肆)金谷園中方盈盛鬋(見半繭賦)屬有陽阿之妙伎
能為上蔡之新聲(見半繭賦)紫簫紅笛譜出龜兹(凉州記咸寧中盗發)
(張駿塜得赤玉簫紫玉笛古詞紫簫聲斷倚樓人西域記龜兹國王與其臣庶知樂者於大小山間聽風聽水)
(之聲均節成音後翻入中國如伊州凉州甘州曲皆龜兹境也連昌宫詞色色龜兹轟錄續註錄續番樂之名)
綠酒紅燈舞成回紇(樂苑隋回紇曲商曲調也有曰隂山瀚海使難通幽閨少婦罷裁縫)
碧綾夜委(補註)偏留休沐之賓(漢書律令五日得一休沐註休息以洗沐也)絳
蠟晨燃不報當關之客(嵇康書晝卧喜晩起當關呼之不置註漢有當關之職曉至呼)
(門李商隠詩當關莫報侵晨客)雕軒匝地綺榭參天君時出則乘羊入
而蠟鳳(衛玠傳玠風神秀爽總角乘羊車入市見者咸曰誰家璧人一作玉人晉書王弘與兄弟集會)
(任子孫戲適僧達下地作虎子僧虔正坐采蠟燭珠為鳳凰弘嘆僧達爽俊然恐危吾家僧虔當以名義見美)
(後如其言)於胥樂也復何求哉既而地坼蒼鵝人驅銅馬(見懸)
(圃序)猥以綺羅之日(漢書班伯與王許子弟交在於綺襦紈絝之間)及乎離亂之
晨此則君之一變也於是鐵籠宗人雲昏晝伏(史記田單者齊)
(諸田疏屬也燕使樂毅破齊田單走安平令宗人盡斷其車軸末而傅鐵籠已而燕軍攻安平城壞齊人為燕)
(所虜惟田單宗人以鐵籠故得脱乃東保即墨國策子胥夜行晝伏)白衣公子箐密宵行
(杜詩内人紅袖泣王子白衣行註王子以避亂隠迹為白衣而行也)修蛾曼睩憐綺袖之
難歸(宋玉招魂蛾眉曼睩註睩目盻也)金鎻瓊鋪痛高臺之易主(甘泉賦排)
(玉戶而颺金鋪兮註鋪宫門環也景福殿賦青鎻銀鋪桓譚新論雍門周說孟嘗君曰高臺既已傾曲池又已)
(平)綠腰歌罷再聽何年(琵琶錄綠腰即錄要樂工進曲錄出要者以為名誤為綠腰又)
(誤六么又貞元中有康崑崙者琵琶第一手新翻羽調綠腰時有女郎亦彈是曲撥聲如雷)紅綬銜
來相逢奚日(述略記吐綬鳥其身如鸐五色出巴東天晴則吐綬長一尺須臾還呑之說文紅綬)
(即朱紱維白居易詩鵑銜紅綬繞身飛李商隐詩願得化為紅綬帶許教雙鳳一時銜)君則幽憂
不一(見海棠賦)怊悵絶多(高唐賦怊悵自失)吹箎吴市佯狂見伍員
之才(國策子胥亡楚奔至吴乃被髮佯狂鼓腹吹箎乞食於吴市按箎一作簫)撾鼓漁陽漫
罵亦禰衡之氣(漢禰衡傳衡字正平曺操召為鼓吏衡為漁陽撾蹀𨄌而進容態有異聲節悲)
(壯云後漢書衡往見操坐大營門以杖箠地大罵後黃祖大會賓客衡言不遜熟視罵曰死公云等道祖恚遂)
(令絞殺年二十四)屬百六之將終(詳俊三誄)遂泰階之漸轉(黃帝泰階六符)
(經泰階者天地之三階也三階即三台也凡六星泰階平則隂陽和風雨時)纔離兕虎(詩)便
作雕蟲(見璿璣賦)乍脱烏鳶羣修獻雉(莊子人死在上為烏食在下為螻蟻食左)
(傳魯穆子立所宿庚宗之婦人獻以雉曰余子長矣能奉雉而從我矣閉戸錄五代時三人為朋築壇以丹雉)
(白犬歃血而盟附吳越春秋越王將入吴越王夫人作烏鳶歌有曰仰飛鳥兮烏鳶)四國續盤敦
之事三吴有盟會之言(詩正是四國盤敦見園次序三吴見半繭賦)長襜短
袂溢此門廬列駟華綏交於衢路此則君之又一變也
無何而君之難弟(詳施公誄)長能廣期鍔淬芙蓉(王褒頌干將之璞清)
(水淬其鋒越砥歛其鍔越絶書歐冶子善作劍越王聘作五劍一曰純鈎薛燭曰光乎如芙蓉始生)躍張
華之兩劍(見園次序)價侔結綠(見素伯序)獻韓起之雙環(見園次序)儀
廙亢丁(見憺園賦)機雲耀陸(見祖德賦)或銀螭壓紐(壓紐見懸圃序註)牢
燕趙之名城(荀子臯牢天下而制之註猶牢籠也)或紫艾懸腰(見憺園賦)牧并
汾之劇邑(輿志太原府古并州地汾州詳天章序漢書張敞拜膠東相自謂治劇郡非賞罰無以勸)
(懲)油幢絶麗繡繖何都而處姊歎未室人老驥悲猶伏
櫪(世說馬融女名倫適汝南袁隗隗問之曰弟先兄舉世以為笑今處姊未適先行可乎答曰妾姊高行未)
(獲良匹不似鄙薄苟然而已魏武詩老驥伏櫪志在千里烈士暮年壯心不已)三旬滅竈五月
披裘(陶潜詩東方有一士被服常不完三旬九遇食十年着一冠莊子曾子在衛三日不舉火說苑子思)
(居衛三旬九食吳越春秋延陵季子出遊於齊見道傍遺金有披裘採薪者季子呼之曰取彼金薪者曰吾當)
(夏五月披裘而薪豈取金者哉)長顑頷其何之(見半繭賦)行嚄唶而自悼(史記信陵)
(君曰晉鄙嚄唶宿將往恐不聽按嚄唶大呼也唶嘆聲古有咄唶歌)此則君之又一變也
嗟夫傅鶉觚之才調俛首何堪(補註)庾蘭成之詞賦傷心
曷已(庾信集著有傷心賦並見園次序)負井公之博進壯不如人逋營
室之䀻錢憂維用老(見三芝序)將欲排閶謁帝馭氣求仙(相如)
(大人賦排閶闔而入帝居長恨歌後序有仙能遊神馭氣出天界没地府)而皇娥無將子之
娱嬃女有詈子之懼(王子年拾遺記少昊母曰皇娥經窮桑滄茫之浦時有神童容貎絶)
(俗稱為白帝之子即太白之精與皇娥讌戲而歌詩將子無怒離騷女嬃之嬋媛兮申申其詈予註女嬃屈原)
(姊也責其違衆見放也又楚謂姊為嬃)是以錄成湘帙(見園次序)盡孫卿臏後
之書(孫子傳孫臏與龐涓俱學兵法於鬼谷涓為魏將嫉臏之將以計斷其足太史公自叙孫子臏足而)
(論兵法)庋以綈函悉虞相愁時之作(禮大夫七十而有庋閣註庋蔵也西京賦)
(木衣綈錦說文綈厚繒也國策虞卿少貧說趙孝成王為趙上卿故號虞卿著書八篇號虞氏春秋太史公曰)
(卿非窮愁不能著書以自見)爰以俟夫來者亦焉用此文為僕也自
翫高文已深愾慕心惟昔夢彌切徬徨乃於匠石之前
(見半繭賦)不揣糠粃之導(見黃門序)譬之涓人奏曲(拾遺記衛靈樂工涓人過)
(濮水效為新聲晉平公悦之並詳琅霞序)祇憐並鼓之簧(詩)紅女繅盆倍惜
同功之繭云爾(禮夫人繅三盆手補註)
吴天章蓮洋集序
今使酒酣以往設為鄒陽宋玉之大言(鄒陽見璿璣賦楚詞宋玉賦大)
(言曰方地為輿圓天為盖彎弓挂扶桑長劍倚天外)金盡之時繆作徐福欒巴之
漫語(十洲記徐福徐市等言東海祖洲上有不死之草一株可活一人始皇乃發童男女各三百人率載)
(樓船入海遂不返述異記欒巴字叔元漢桓帝時正旦大會羣臣賜酒巴含酒西噀有司劾巴不敬巴云成都)
(有火患故噀酒救之數日成都果奏火災云有雨從東北來火息有酒氣)遂已室有園㕓家
餘井碓牛衣馬磨僅足相容(食貨志董仲舒曰貧民常衣牛馬之衣盖簔衣類也)
(漢書王章字仲卿當貧病卧牛衣中泣與妻訣妻正言曰京師誰踰仲卿今不激昂反涕泣何也後貴顯妻曰)
(君忘牛衣對泣時耶馬磨見懸圃序)雁税魚租粗能自給(見半繭賦)碧畦半畝
便為庾信之園(庾信小園賦余有數畝敝廬寂寞人外)素壠一區即是潘
尼之舘(晉潘尼傳尼字正叔岳從子性靜退著安身論以眀所守其略曰寢蓬室隠陋巷環堵而居易)
(衣而出苟存乎道非不安也又作東武舘賦曰飛甘瓜於浚水撥素奈於清渠)頳縈弱蔓花是
恒春紺裊柔柯藥名半夏(埤史燕昭王種長春樹葉如蓮花樹身似桂其花四時之)
(象春生碧花春盡則落夏生紅花夏末則凋秋生白花秋殘則萎冬生紫花遇雪則謝物性志半夏根相重生)
(上大下小皮黃肉白五月八月採)繞徑植繁欽之蕙(見尺牘序繁欽集欽有咏蕙詩託興)
(於失時也)隔籬栽馮衍之薑(補註)閒居徐邈尚有酒鐺(見祖德賦)暇
日隂鏗非無荈銚(補註隂鏗見園次序茶經一曰茶二曰檟三曰蔎四曰茗五曰荈註荈茶)
(晩出者管子一農之事必有一銚一耜)則鑿坏而遁(莊子顔□却魯聘穴垣逃去楊雄觧嘲或)
(鑿坏以遁註坏墻垣也魏志管寧開山為廬鑿坏為室)雖顑頷其何傷(見半繭賦)帶索
而歌但寂寥其奚悔(列子孔子遊太山見榮啟期鹿裘帶索鼓琴而歌韓詩外傳楚丘先)
(生被簔帶索見孟嘗君)而乃東都公子歲歲依人西鄂詞流年年
失職(俱見園次序東京賦註張衡東京謂洛陽與班固東都賦意同蜀都賦西蜀公子言於東吴王孫博)
(物志王孫公子皆古人相推敬之詞)果蓏蠃蛤都無俯仰之資(莊子果蓏有理註物)
(之微者其類不雜也史記貨殖傳楚越之地果陏蠃蛤不待賈而足)廬舍陂池總乏棲遲
之所(詩)寂寂梁家之竈(世說梁鴻字伯鸞少孤嘗獨止不與人同食比舍先炊已呼伯)
(鸞及熱釡炊伯鸞曰童子鴻不因人熱者也滅竈更燃之)蕭蕭卓氏之壚(見看奕賦)擬獻
賦而未能縱著書其何益井公善博索笑奚來(見三芝序)韓
子能文送窮不去(見看奕賦)於是轉徙燕齊﨑嶇梁趙鬚如
蝟磔只欲横鞭(世說劉尹道桓温鬚如反蝟皮自是孫仲謀一流人註蝟攅毛外刺磔裂也横)
(鞭補註)弩作鴟張偏思縛絝(梁書曺景宗既貴謂所親曰我昔在鄉里騎快馬箭如餓)
(䲭馳平澤中世說桓宣武與殷劉談不如甚喚取黃皮袴褶上馬舞矟數廻意氣始雄)所過碻磝
古戍祋祤空壕(輿志碻磝唐為山東濟州治所按兖州府有濟寧州寰宇記祋祤古縣名漢景)
(帝置今西安延安府地)赫連臺北盡從來螘鬭之場(夏載記赫連勃勃右賢王)
(去卑之後劉曜之族也據朔方僭位二傳為魏所滅今寧夏地埤雅蟻善鬭鬭輙酣戰不解有行列隊伍)秃
髮城南半昔日狐鳴之地(南凉載記秃髮烏孤河西鮮卑人也其先與後魏同出入)
(世自塞北遷河西至烏狐盡有凉州之地史記叢祠中夜篝火孤鳴)鵑花似血營前之篳
篥何多(容齋随筆杜鵑花即今映山紅又名紅躑躅詳孝威序古詩血淚染成紅杜鵑唐書九部夷樂)
(有漆觱篥胡部安國樂有雙觱篥)斑竹如啼(見憺園賦)帳後之琵琶不少(見海)
(棠賦)窮魚茹怨凍雀銜悲(束晳擬客難辭有曰永戢琳琅之耀匿首窮魚之渚唐書昭宗)
(日鄙語云紇干山頭凍殺雀何不飛去生處樂)紫臺無暫返之賓(見丁香賦)白社有
難歸之客(逸士傳董威隠居洛陽白社以殘絮縷帛為衣號百結衣晉董京傳逍遥吟咏宿白社中)
(后山詩白社雙林去高軒二妙來)然而才性英竒辭鋒卓犖楯邊磨墨
(見尺牘序)彌工變徵之聲(詳下)驛裏題詩(詳藝圃序)大有陽春之調
(楚詞宋玉對楚王曰客有歌於郢者其為陽阿薤露國中屬而和者數百人其為陽春白雪和者不過數十人)
(引商刻羽雜以流徵和者不過數人而已)車前騶卒偕飲酒以何妨(晉書謝超宗之)
(子幾卿性通達好飲一日預遊晏不得醉而還因詣道邊酒壚停車褰幔與車前三騶對飲註騶卒以馬駕車)
(之僕)塞下荒傖共彈筝而亦可(晉陽秋曰吴人謂中州人為傖陸機呼左思為傖父)
(註賤稱也北齊書李元忠趙郡人拜南郡太守好酒無政績及莊帝幽崩元忠棄官潛圖義舉會齊神武東出元忠)
(便露車載素筝濁酒以迎)千篇揮纚同天馬之摩空(補註李賀詩作賦聲摩空)萬
象淋漓類巴船之出峽(唐書裴延裕文思敏捷號下水船)揚雄謇吃雅
擅攡經(楊雄傳雄少好學口吃不能劇談以經莫大於易作太玄)梁肅重膇尤精製
賦(補註左傳韓獻子曰郇瑕氏之地土薄水淺於是有沉溺重膇之疾註重膇下重也)此蓮洋吴
子(名山記華嶽山下有蓮洋村)相傳七發之篇(枚乘傳乘善屬文嘗作七發進楚太子見)
(之病即愈)而笠澤陳生(詳潘母序)為作三都之序也(左思傳思作三都賦成未)
(重於世乃詢求皇甫謐謐為作序於是先相非貳之者莫不讃述按謐字士安自號玄晏先生三都見素伯序)
嗟乎兩戒河山二陵風雨(唐書僧一行以天下山河之象存乎兩戒北戒限狄南戒限)
(蠻左傳蹇叔之子與師哭而送之曰晉人禦師必於殽殽有二陵焉其南陵夏后臯之墓也其北陵文王之所)
(避風雨也)上黨實九州之脊河中為四塞之雄(潞安志戰國屬韓後屬趙)
(秦為上黨地山川峻險居天下之脊當河朔之喉河中詳皇士序註鹽鐵論秦四塞以為固)鴉兒峪
口美人與駿馬安歸(補註國策駿馬養外廐美人充下陳異同集酒徒鮑生以美人善四)
(絃者與外弟韋生换駿馬名紫叱駁)鸛雀樓前廢寢共荒陵奚在(李益詩鸛雀樓)
(西百尺牆汀州雲樹共茫茫夢溪筆談河中府鸛雀樓三層前瞻中條下瞰大河唐人咏詩甚多李益為最)
行山日紫憶百戰之旌旗(太行山志山在平陽府安邑縣西北諸山皆其支脉左傳)
(齊伐晉踰孟門登太行國策一軍臨太行則韓請效上黨之地高誘註山在河内野王縣北)汾水波
紅想三秋之簫鼓(見瀛臺序平陽志汾州太康縣汾水所出)空尋斷碣祇剔
殘碑所嘆吾賢復生斯地頗傳殿上競誇才子之名莫
便山中願息高人之駕
董得仲集序
聞之入郇君夫之厨者魚腊非珍(唐書韋安石子陟字殷卿襲封郇國公厨)
(中飲食甘美人多飽飫時人語曰人欲不飯筋骨舒夤緣須入郇公厨按漢郇恁字君夫誤用周禮腊人掌乾)
(肉)覩杜弘治之容者閭娵非美(江右名士傳杜又字弘治王右軍見而嘆曰面)
(如凝脂眼如點漆此神仙中人荀卿佹詩閭娵子奢莫之媒也韋昭國策註梁王魏翟之美女一作閭姝)張
帝子之樂而眩師罔敢逞其竒(莊子北門成問於黃帝曰帝張咸池之樂於洞)
(庭之野)彈寡女之絲而曼延靡所矜其巧(說林蠶最巧作繭遇物成形有)
(寡女獨宿倚枕不寐私於壁孔中視鄰家蠶箔明日繭多類之雖眉目不甚悉而望去隠然如愁女蔡邕見而)
(竒之市歸繅絲製琴絃彈之有憂愁哀慟聲問女琰琰曰此寡婦絲也聞者墮淚釋名婆娑舞態曼延舞綴也)
雲間董得仲者顧陸名家(見尺牘序)阮嵇逸侣(見雪持序)遥遥華
冑史既名狐(梁書何昌宇為吏部有姓閔者求官曰子騫後昌宇笑曰遥遥華胄太史令晉趙穿)
(弑靈公董孤書趙盾弑其君孔子聞之曰董狐古之良史)曄曄詞宗(漢書華曄曄固靈根)毛還
稱鳳(見三芝序)生值太平之日地當吴會之衝勝友如雲清
言何綺花飛南陌誰家宋玉之釵(見楚鴻序)鶯囀西城何處
陳遵之轄(漢書陳遵字孟公身長八尺哀帝末以功封奮威侯性好客每會飲取客轄投井中雖有)
(急不得去)於是體如楊柳目以佳人(晉書王恭美姿容人目之曰濯濯如春月柳世)
(說武帝植柳於靈和殿前曰楊柳風流可愛似張緒當年)手執松枝推為都講(陳書張譏)
(字直言後主幸開善寺召侍臣坐松樹下勅譏竪議時索麈尾未至後主令譏執松枝曰可代麈尾棲雲寺記)
(法師每啖論手執松枝以為談柄高逸沙門傳支道林許椽諸人共在王簡文齋頭支為法師許為都講)倡
家寳瑟(梁蕭子範詩斜筵照寳瑟)時過皂莢之園(見半繭賦)戚里銀筝(漢書)
(萬石君徙其家長安戚里中與上有親戚者名曰戚里銀筝見滕王賦)獨卧芙蓉之府(詳紫)
(玄序)班騅小市容彼荒滛(晉樂府曲陳孔驕媚白陸郎乘班騅註騅馬蒼黑雜色李賀詩)
(陸郎去兮乘班註陸郎後主狎客楊惲報會宗書頓足起舞誠荒滛無度不知其不可也)鸚鵡長廊
恣其歡讌(詳納姬序)俄焉人哭秦庭鬼謀曺社(左傳楚申包胥如秦乞師)
(立依於庭牆而哭日夜不絶聲勺飲不入口七日秦師乃出左傳宋人圍曺初曺人或夢衆君子立於社宫而)
(謀亡曺曺叔振鐸請待公彊許之及彊執政曺亡)紀侯不復鄅子無歸(春秋莊公四年)
(紀侯大去其國左傳鄅人藉稻邾人襲鄅鄅子曰余無歸矣從帑於邾)羌廓處以長愁(見海)
(棠賦)荃閒居兮不樂(詳季青序離騷羌内恕已以量人兮荃不察余之忠情兮註羌楚人語詞)
(荃香草以喻君也)玉顔已變(見銅雀賦)何心華屋之遊(見尺牘序)金竈難
傳息意神仙之術(漢郊祀志李少君言上祠竈皆可致物丹砂可化為黃金黃金成以為飲)
(食器益壽庾信詩何年金竈成)徇煙霞而不返托泉石以終身盖李都
尉之途窮箭盡事業可知(漢書李陵拜騎都尉將步騎五千殺匈奴數千人會有軍)
(候管敢亡降匈奴言陵無後援矢且盡單于乃引兵進四面矢如雨下陵曰臣無面目報陛下矣乃降詳賀周)
(序)亦向子期之人去爐存生平已矣(晉書嵇康被誅向秀經其山陽舊廬)
(作思舊賦有曰棟宇存而勿毁兮形神逝其焉如)既而劍合無期河清難俟(晉書)
(雷煥掘豐城獄中兩劍以一送張華華曰天生神物終當合耳及華被殺失劍所在煥卒子華佩劍經延平津)
(忽自腰間躍出墮水但見二龍長數丈華嘆曰張公復合之語信不誣矣左傳鄭子駟曰周詩有之曰俟河之)
(清人夀幾何)仰嗟時命遂溷跡於秦關(詳翼王序)俯恤田園聊勉
餐夫周粟(史記伯夷叔齊恥食周粟)劉越石化為繞指悲不自勝(劉琨)
(贈盧諶詩何意百鍊剛化為繞指柔興志平望湖掘得一劍屈之首尾相就識者曰繞指柔也)曺子桓
身作轉蓬(曹子建詩轉蓬離本根飄飄随長風子桓疑誤)泣將何及(詩)爰乃燃
脂暝寫雜擬百家(魏志劉馥傳夜燃脂照城外樹提伽經庶人燃脂諸侯燃蜜天子燃漆)
弄墨晨書(左思詩弱冠弄柔翰徐陵玉臺新咏序於是燃脂暝寫弄墨晨書)廣搜七略
(見尺牘序)薔薇承盖仿彿萬年公主之詞(補註周紀顯德五年昆眀國獻薔薇)
(水洒衣至衣敝而香不減潘岳哀永逝文雲霏霏兮承盖晉書武帝女萬年公主薨詔左芬作誄詞)桂樹
扶輪依稀西鄂王孫之作(孔叢子夫子謂晏子曰齊君失之已久子雖欲挾其輈而)
(扶其輪良弗及也庾信趙國公集序大雅扶輪小山承盖西鄂見園次序)彙為别集蔵彼名
山屬於建業之城闉(詳鴻客序)獲誦膠東之著述(漢書董仲舒為膠東)
(相)吟謠靡已披賞極多嗟乎俗忌孤芳世疵文雅經傳
蒙吏庾子嵩譏為了不異人(陽秋晉書庾敳字子嵩讀莊子開卷便放去曰了不)
(異人)賦鍊左思陸士衡誚以此間傖父(晉書陸士衡聞左思作三都賦與士)
(衡書曰此間有一傖父欲作三都賦須其成以覆酒瓿耳及左賦出士衡嘆伏)才高司馬遇楊
意以何年(相如傳相如著子虚上林賦武帝讀之曰恨不得與此人同時哉時楊得意為狗監薦之)
(得召見)博甚子雲遘桓譚而奚日(漢書司空王邑聞雄死謂桓譚曰雄書能傳後)
(乎曰必傳顧君與譚不及見耳凡人賤近而貴遠親見子雲禄位容貎不足動人若遭時遇主則必度越諸子)
(矣)行矣董君勉㫋自愛不遇知音之輩且食蛤蜊(梁書王融)
(詣王僧佑因遇沈昭略未相識昭略顧盻謂主人曰是何年少融殊不平謂曰僕出於扶桑入於暘谷照耀天)
(下誰云不知而卿此問昭略曰不知許事且食蛤蜊)倘逢識曲之人定呼龍鳳(三國)
(史傳孔眀號伏龍龐統號鳳雛童謠云一龍並一鳳將相到蜀中陸雲傳閔鴻見雲而竒之曰若非龍駒當是)
(鳳雛)
吴天篆賦稿序
四始以降代嬗歌謠六義而還家沿雅頌(詩義疏四始者風始關雎)
(小雅始鹿鳴大雅始文王頌始清廟卜商詩序詩有六義一曰風二曰賦三曰比四曰興五曰雅六曰頌)后
䕫堂下擅搏拊者三千(書)孔子壇前作縵絃者十九(莊子)
(孔子遊乎緇愇之林坐乎杏壇之上)列國大夫灑灑登高之作(藝文志毛萇詩傳曰)
(登高能賦可以為大夫)宗邦公子洋洋博物之稱(左傳晉侯聞子産之言曰博物)
(君子也)楚疆善怨屈原則景差唐勒之師(荆楚故事楚襄王與唐勒景差)
(宋玉遊雲陽之臺王令各賦大言又賦小言唐勒景差未如宋玉於是賜玉以雲夢之田)梁苑工文
喬如亦枚乘鄒陽之亞(北堂書鈔梁孝王嘗集賓客遊忘憂館使枚乘賦柳路喬如賦)
(鶴公孫詭賦文鹿鄒陽賦酒公孫乘賦月羊勝賦屏風韓安國賦几不成鄒陽代韓罰酒餘俱賜絹各五疋)
莫不權輿比興(詩不承權輿註始也造衡始權造車始輿)祖禰風騷(沈約楚詞評自)
(漢至魏詞人才子原其飈流所始莫不同祖風騷)班固以為古詩之流揚雄亦
曰詩人之賦(孟堅兩都賦序賦者古詩之流也漢書揚子雲嘗曰詩人之賦麗以則詞人之賦麗)
(以滛)不歌而頌曾聞玄晏之談(皇甫謐三都賦序古人稱不歌而頌謂之賦)體
物為長略見士衡之論(陸機文賦賦體物而瀏亮)今夫茫茫大塊燥
濕攸分(陶潛自祭文茫茫大塊悠悠高旻)渺渺寰區羿仁爰别(補註)繩編
檮杌難詳九域之神姦(釋名九域九州也)蓍揲歸蔵莫晰八紘
之情状(見璿璣賦)禹州饒厲鼎不鑄而胡消(左傳王孫滿曰昔夏之方有德)
(也鑄鼎象物使民知神姦故民入川澤山林不逢不若)晉渚多妖犀未燃而奚燭
(温嶠傳嶠都督江州軍事過牛渚世傳多怪嶠燃犀照之竒形畢見)桃姬狡麗誰能自盡
其儀容(見琴怨序)玉女幽閒猶冀代傳其響像(漢武内傳帝閒居承華殿)
(忽見一女子着青衣美麗非常帝愕然女對曰我墉宫女王子登也王母七月七日當暫來言訖不見)興
酣采烈即京都亦聽其雕鑱(文苑張衡研京以十載左思鍊都以一紀張衡見園)
(次序左思見憺園賦)骨儁才雄雖江海還歸其歕欱(見滕王賦)初咀華
而繣態終離器而存神(韓文含英咀華東觀餘論張長史旭書猶擊劍者交光飛刃歘)
(忽若神而器不離身)元始而來(太元真一本際經無宗無上而獨能為萬物之始故名元始)亶
其然矣(詩)况復翟泉鵝出興替何多(見懸圃序)陳寳雞鳴盛
衰迭見(列異傳秦文公時陳倉人掘地得物如彘將獻之道逢二童子曰此名為&KR0008;&KR0008;亦曰二童子名)
(陳寳得雄者王得雌者覇人遂棄&KR0008;而逐二童子俱化為雉飛去陳倉人以告文公大獵得其雌者化為石因)
(置汧渭間立祠曰陳寳雄飛入南陽秦欲表其符名曰雉縣按&KR0008;一作媦三秦記秦武公都雍陳倉漢屬右扶)
(風)日輪恒昃嗤夸父以徒奔(列子孔子東遊見兩兒論日遠近一日日出大如車)
(盖日中如盤盂此近者小而遠者大乎列子夸父逐日渴飲河渭不足北飲大澤未至道渴而死郭璞山海經)
(註夸父神人言能反日景)坤軸常摇笑共工之慣觸(春秋括地象地下有八柱廣十)
(萬里有三千六百軸互相牽制名山大川孔穴相通列子共工氏與顓頊争為帝怒而觸不周之山折天柱絶)
(地維)媧簧乍弄已看渤澥之枯(見憺園賦事原女媧始制笙簧渤澥見半繭賦海枯)
(詳琴怨序)堯鶴纔飛(詳舜民序)又見咸陽之燼(史記秦孝公作咸陽徙都之漢書項)
(羽屠咸陽燒其宫室火三月不滅)時則貞夫握瑾腹轉車輪(屈原九章懷瑾握瑜)
(兮窮不知所示漢樂府心思不能言腸中車輪轉梁黃淡思歌心中不能言腹作車輪旋韓詩别腸車輪轉)
誼士沐蘭口銜石闕(屈原九歌浴蘭湯兮沐芳宋樂府讀曲歌奈何許石闕生中口銜碑)
(不得語並詳紫玄序)欲緘恨而不能縱含辭其未可(洛神賦含辭未吐氣若幽)
(蘭)臧文仲書蔵讔謎頗多抑鬱之思(酉陽摉古文仲為魯使齊齊拘之文)
(仲微使人遺魯公書而謬其辭曰歛小器投諸台食獵犬組羊裘琴之合甚思之臧我羊羊有母食我以同魚)
(冠纓不足帶有餘公及大夫莫能知召其母對曰歛小器投諸台者言取郭外民納之城中也食獵犬組羊裘)
(者言享戰士而繕甲兵也琴之合言思妻也羊有母告妻善養母也食我同魚是有木治繫於獄矣冠纓不足)
(帶有餘頭亂不得梳饑不得食也)郭舍人語集俳諧大有洸洋之志(史記)
(滑稽傳武帝時有所幸倡郭舍人者發言陳詞令人主和悦漢書郭舍人請東方朔隠語)從來文士
幾同女子之善懷(詩)自昔悲歌每類溺人之必笑(左傳越圍)
(吴趙襄子使陪臣楚隆至吴吴王與之一簞珠曰溺人必笑吾將有問也史黯何以得為君子註溺人不知所)
(為而反笑王以自喻所問不急也晉史黯嘗謂吴當亡王感而問之)吾鄉門望舊數州來
(春秋吴入州來姓氏譜州來吴姓)近日文豪尤推天篆爾乃詞源綺五
筆陣葩流(杜詩詞源倒流三峽水筆陣獨掃千人軍書斷衛夫人筆陣圖如千里陣雲文賦藻思綺)
(合晉書管公眀與單子春談文采葩流)搜古本之九丘(左傳楚靈王謂左史倚相能讀三墳)
(五典八索九丘註三墳伏羲神農黃帝書五典少昊顓頊高辛堯舜之書八卦之說為八索九州之志為九丘)
識亡書之三篋(漢書張安世字子孺上幸河東嘗亡書三篋安世具書其事後購書相校一字)
(無遺)蕭思話流連翰墨世曰無雙(宋書蕭思話孝懿皇后弟也年未知書以博誕)
(遊遨為事後折節書史能隸書善音律高祖以國器許之)曺不興遊戲丹青人稱第
一(吳志孫權使曺不興畫素屏誤點墨因就成蠅狀權疑其真以手彈之嘗過青溪見赤龍飛水上寫獻孫)
(皓至宋時亢旱得所畫龍置水上雨大作世稱絶藝)更厭雕華尤躭玄簡宵參絳
斗晨誦黃庭(絳斗見璿璣賦黃庭經名)九華爍煜餉黃玉於安妃(補註)
(列仙傳晉興寧三年六月夜九華安妃與紫薇王夫人降金壇楊羲家紫薇曰此上真元君金臺李夫人之少)
(女也道成太上書署紫清上宫九華真妃賜姓安名欝嬪字靈簫)三秀猗儺饋赤芝
於許斧(離騷采三秀於山間註芝草一歲三秀沈約詩眷言采三秀徘徊望九仙晉許穆傳穆為護君)
(長史入華陽洞得道王母第二十女紫薇夫人常降教之後與穆書曰玉醴金漿交生神梨方丈火棗元光靈)
(芝我當與山中許道士不與人間許長史按道士謂許穆之子名宸一作名翻小字玉斧為侍班仙官赤芝見)
(瑞木賦註)青牛關上時遇老聃(關令傳周無極元年老子度函谷關關令尹喜先勅門吏)
(曰若有老翁從東來乘青牛薄版車者勿聽度關其日果至關吏入白喜曰我見聖人矣即帶印綬出迎執弟)
(子禮)朱鳥窗前或逢方朔(博物志王母降九華殿時東方朔竊從殿南廂朱鳥牖中窺母)
陶貞白隠居之暇間涉篇章(高士傳陶弘景字道眀讀書萬卷得葛洪仙傳齊高)
(帝時上表辭禄隠句容勾曲山號華陽真逸年八十五歲無病而逝諡貞白先生或傳其仙去)郭弘農
遊仙之餘偏精詞賦(臧榮緒晉書郭璞字景純嘗作遊仙詩又嘗撰洞林新林卜韻爾雅)
(註數千篇又註三蒼方言山海經楚詞詩賦數十萬言卒後贈弘農太守)文同束晳學類仇
香(晉束晳傳晳字廣微太康中歴尚書郎後歸教授所著有五經通論發蒙記補亡詩文集數十篇又註仇)
(覧一名香字季智延熹中為蒲亭長邑令王渙慕其賢以一月俸資之入太學郭泰與之同舍下牀拜曰君泰)
(之師非泰之友也)伯喈曠逸偶詠青衣(漢書王允收邕馬日磾馳謂允曰伯喈曠世逸)
(才多識漢事當續成後史為三代大典蔡邕青衣賦略曰宜作夫人為衆女師伊何爾命在此賤微後漢張超)
(有誚青衣賦)商隠瑰竒曾吟錦瑟(詩話李商隠詩文瑰邁竒古世號為三十六體曾吟)
(錦瑟詩有曰錦瑟無端五十絃)於是借讀盈門求觀接踵人過市上競
詢吕覽之篇(見楚鴻序)客到枕間便索王充之秘(見黃門序)鈔來
小史祇言手腕之疲(唐紀蘇頲為中書舍人元宗平内難書詔填委廷碩口所占授輕重)
(無差吏白曰丐公徐之手脱腕矣)錄自毛公還笑中書之秃(昌黎毛穎傳始皇嘗)
(呼穎為中書君一旦見其髮秃上笑曰中書君老而秃不稱吾用今君不中書耶)則有焦國王
孫為謀剞劂(廬州志巢縣有南譙城一作焦晉咸康中置郡於此按滁州東晉曰南譙北齊曰北)
(譙甘泉賦般倕棄其剞劂兮應卲註剞曲刀劂曲鑿也傅毅琴賦施公輸之剞劂註斧斤也)荆南好
事代庀棗梨(常州志周孝侯斬蛟處名荆溪荆南山在宜興荆溪之南故名好事見憺園賦)入
錢恐後如酬字數之縑(詳智修序)解槖争先似醵博場之箭
(補註)頓令汲郡又出新書(見尺牘序)若在蕭齋定登上選(見素伯序)
洵可裝之玳瑁真堪架以珊瑚(李義山謝河東公和詩啟思將玳瑁為逸少裝)
(書願把珊瑚與徐陵架筆)更有一言竊為三嘆昔者王褒論樂宫人
遍誦吹簫(漢書王褒字子淵蜀人也宣帝時以太子體不安詔褒娱侍太子疾平復乃歸太子嘉褒)
(所為甘泉及洞簫頌令後宫皆誦讀之)司馬言愁皇后下為取酒(相如長門賦序)
(武帝陳皇后得幸頗妬别在長門宫聞相如之為文奉黃金百斤為相如文君取酒因得解悲愁之詞後陳后)
(復親幸)吟成枯樹庾信既彯盩綬於關中(朝野僉論信初至北方文士多)
(輕之示以枯樹賦後無敢言者說文盩赤色彯綬詳九日序)賦得玄猿徐幹亦珥豐
貂於鄴下(魏文帝典論幹之玄猿漏巵員扇橘賦張蔡不過也張正見詩豐貂入建章)並緣
麗製獲簉華班而我吴子盡室燃糠(南史顧歡家貧無以受業鄉中有學)
(舍於舍壁後倚壁聽無遺亡者夕則燃松節膏讀書或燃糠自照)終朝曬麥(見懸圃序)薦揚
無路盻楊意以何年貧賤堪傷俟桓譚而奚日(見得仲序)此
則榮枯莫必季主所以咨嗟(史記日者傳司馬季主者楚人卜長安東市宋忠賈)
(誼謁之季主曰卜者導惑教愚也愚惑之人豈能一言而知之哉後宋扺罪賈不食死此務華絶根者也)顯
晦難期唐舉於焉嘆息者也(蔡澤傳澤干諸侯不遇而從唐舉相舉熟視而笑曰)
(吾聞聖人不相殆先生乎註盖戲之也)倘千秋而逢濟北定閔勞薪(世說晉武)
(帝賜荀勖食勖曰此勞薪炊也帝密遣問果用故車脚按勖字公魯封濟北郡公)如四海而有
中郎須憐㸑竹(文士傳中郎蔡邕經會稽柯亭見椽竹質可為笛斷為兩節吹之為黃鍾之音)
陳檢討四六卷四
