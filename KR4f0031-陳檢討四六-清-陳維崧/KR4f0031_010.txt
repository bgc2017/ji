陳檢討四六卷十
翰林院檢討陳維崧撰
序
閻牛叟貫花詞序(原註牛叟向有悼亡之戚曾為賦兑閣遺徽詞十首今新納小)
(姬同人贈句顔以貫花仍為製序)
昔言新婦宜配參軍(見皇士序)共說傾城足當名士(見琴怨序梁詩)
(紀劉長史有名士悦傾城詩同時多和之)唐家白傳園留楊柳纖腰(見琴怨序)宋
室坡公坐擁雲藍小袖(侍兒小名錄東坡侍妾曰朝雲字子霞姓王氏錢塘人又有榴)
(花後朝雲死海外榴花獨存)咸哀窈窕(詩)並縦清狂(見浙西序)雖老去而
恒然在詩人為尤甚適遭渦河之遠使郵来淮上之新
聞(水經注渦河水東流經鳳陽與淮谷)云有蛾眉歸扵牛叟時則南朝親
懿北府朋遊(見尺牘序)争裁却扇之詞競製催粧之句(通鑑中宗)
(戲竇從一以老乳母王氏嫁之令從一誦却扇詩數首註唐人成昏之夕有催粧詩却扇詩)文成綺
密述才子之鍾情(見海棠賦)旨托新清敘狂奴之故態(嚴光別傳)
(于陵與侯司徒書曰君房足下懷仁輔義天下悦阿謏順旨腰領絶侯得書奏之帝笑曰此狂奴故態)縦
易言生稊未可深嘲(易枯楊生稊)况詩美天桃能無遥妬(詩)
獨是七載恒鰥終年獨宿盆纔罷鼔尚餘愀愴之思(見井)
(叔序)簫已重吹忽作柔靡之想(見藝圃序)何来曼倩頻娶小妻
(見看奕賦)豈有安仁頓忘大婦(見渭仁序)常情為之揣度俗士加
以然疑不知思纏故劍所貴眀其本懷(漢宣帝紀帝即位公卿議立皇)
(后皆心擬霍將軍女上乃詔求微時故劒大臣知指白立許婕妤為皇后)誼篤遺簮尤在全
其初志(韓詩外傳少原之野有婦人刈蓍薪而失簪哭甚哀孔子曰何悲也婦人曰非傷亡簮也吾所)
(以悲者不忘故也並見丁香賦註)若使一乖伉儷之歡長隔房幃之愛
(五帝編伏羲始制嫁娶以儷皮為禮註古者衣皮雙皮取伉儷之義左傳齊侯請繼室扵晉叔向曰寡君未有)
(伉儷君有辱命惠莫大焉)則是斷謝公之絲竹觸景蒼凉(見修禊序)遺陶
令之琴樽暮年蕭瑟(晉陶潛傳清琴横床濁酒半壺)牙籖粉軸疇事校
讐茗椀笛床誰為總管徒增逝者之悲轉掩前人之德
何况含弘雅量昔已賡樛木扵生前誰云婉孌深恩(詩)
不願接桃根扵歿後(見琴怨序)此泥雖粘絮原非太上之忘
情(参寥贈妓詩禅心已作粘泥絮不逐東風上下狂忘情見海棠賦)而蚌必生珠堪作
詞場之佳話也(詳潘母唘)斯語未終先生曰善貫花輯罷敢
重祈元宴之篇(見天章序)兌閣吟餘莫厭發棠之請(孟子)
蒋京少梧月詞序
銅官﨑麗(述異錄漢時陽羨長袁玘常言死當為神一夕痛飲卒風雨失其柩夜荆山有數千人噉)
(聲鄉人往視棺已成塜俗呼銅官山屬宜興按湖州武康縣蜀之卭州俱有銅官山長沙有銅官渚西安同官)
(縣古曰銅官付辨扵此)將軍射虎之鄊(晉書周處陽羡人不修細行父老曰南山虎橋下蛟)
(并子為三害處遂入山射虎投水斬蛟乃造見二陸士龍勉以力學官中丞今宜興有周將軍廟)玉女
峥泓(宜興志張公洞西南有玉女潭舊傳玉女修煉于此)才子雕龍之藪(見三芝序)城
邊水榭蹟擅樊川(杜牧之傳牧萬年人乃樊噲所封地昔稱樊川人因號牧為杜樊川嘗寓)
(宜興荆溪上有水榭題句云他年雪中棹陽羡訪吾廬)郭外釣臺名標任昉(常州志任)
(昉嘗為郡守宜興荆溪上有任公釣臺)雖溝塍蕪沒難詢坡老之田(東坡别傳)
(公嘗買田陽羡欲于此間種橘搆一亭名曰楚頌後卒宜興傳有東坡書院)而隴樹蒼茫尚
誌方回之墓(一統志宋人賀鑄字方回墓在陽羨述異志南北時方回為人所劫欲其道回化身)
(而去更以一丸泥封其戶以方回印印之)一城菱舫吹来水調歌頭(樂苑水調歌始)
(隋煬帝鑿汴河製此曲唐用其名外史檮杌王衍泛舟自製水調銀漢曲眀皇雜錄禄山犯闕帝欲幸蜀時有)
(進水調歌唱李嶠山川滿目淚沾衣是也)十里茶山行去祝英臺近(常州志善卷洞)
(即祝英臺故宅南有祝臺其讀書處也詞譜詞有祝英臺近一調或無近字又名月底修簫譜)鵝笙象
板(李長吉詩天君夫人踏雲語冷風颯颯吹鵝笙又王子吹笙鵝管長)戸習倚聲(見金天石序)
苔網花牋(見尺牘序註)家精協律(見琅霞序)居斯地也大有人焉
僕也十年作賦愧遜陳琳(見無忝序)三徑論交欣逢蒋詡(高士)
(傳漢蒋詡字元卿嘗于舍前竹下開三徑惟故人求仲羊仲從之遊哀帝時為兖州刺史後王莽居攝歸卧不)
(出)其人也九侯第宅(招䰟九矦淑女多迅衆些)四姓衣冠(見璿璣賦註)家
風通顯東京蕭育之家(後漢書蕭育字次君為執金吾乃蕭望之之子也)門第
清華北魏崔悛之宅(見少楹序)夫其幼敏才情蚤耽經史行
間芍藥(見三芝序)盈箱潘岳之花(見椘鴻序)字裏葡萄(見三芝序)滿箧
邱遲之錦(江淹别傳淹罷政時泊禅靈寺渚夢張景陽謂曰前以匠錦相寄今可見還探懷𢾗尺與)
(之此人大恚曰那得割絶都盡頋邱遲曰餘此以遺君)王恭逸態濯楊柳扵月中
(見得仲序)謝朓清文爛芙蓉扵日下(詩話謝朓字玄暉文章清麗善草隸長五言鮑)
(照曰謝五言詩如初日芙蓉自然可愛一作鮑照稱謝靈運詳後竹逸序)文兼各體傅鶉觚
博奥之宗(見雪持序)詩備諸家劉越石清剛之選(見素伯序)而乃
名同小宋妙解音聲(見寶汾序註)系出竹山尤工樂府(人物志蒋)
(勝欲字竹山義興人有竹山詞)扵是温家助教紅蠟填詞(見樂府補序按温飛卿仕)
(終國子助教集中有詞云玉爐香紅蠟淚偏照畫堂秋思)薛氏侍郎銀筝製曲(五代十國)
(詞薛昭藴仕至侍郎銀筝曲補註)阿灰善怨不乏畫簾微雨之吟(詞綜箋張)
(曙小字阿灰侍郎禕子工于詞嘗作浣溪紗詞云黃昏微雨畫簾垂)花蘂工愁相傳馬上
鳴聲之作(花蘂見良輔序詞譜花蘂夫人有採桑子半關云纔離蜀道心將碎離恨綿綿春日如年)
(馬上時時聞杜鵑)櫻桃隔葉(見海棠賦按唐人春日有櫻桃會)時遇順郎(唐詩絶劉)
(禹錫有聽田順郎歌絶句)簫鼔逢場還迎車子(繁欽箋都尉薛訪車子年十四能歌囀引)
(聲注車子御者洞仙傳車子候者扶風人為侍中一朝仙去漢武帝思之作車子候歌附註)年年麗
製涴北里之羅裙(唐孫&KR1658;北里志平康里入北門諸妓所居)夜夜香詞灑東
隣之粉壁(見楚鴻序)盖摸魚戀蝶即是皇華赤雁之遺音(教坊)
(記唐眀皇製摸魚子調一名摸魚兒詞譜蝶戀花乃采梁簡文帝樂府飜階蛱蝶戀花情為名也皇華補註漢)
(書孝武幸東海獲赤雁作朱雁之歌)而六醜三臺依然白苧紅鹽之換調
(詞綜箋詞有六醜一調又今之啐酒三十拍曲名三臺按王建詩有宫中三臺江南三臺題漢樂府冇白苧歌)
(元曲譜有烏角塩紅塩通考塩者途引歌曲見子厚序)審其格律直追屈宋風騷
(見楚鴻序註)揆厥源流詎雜金元㸑舞(輟耕錄院本五花㸑弄或曰宋徽宗見㸑)
(人来朝衣装鞵履巾裏傅粉墨舉動如此使優人效之以為戲諸雜院㸑如三跳澗㸑百菓㸑百花㸑不一其)
(名)且也黃香純孝屢歲從親(孝子傳漢黃香年九歲失母事父盡孝夏月扇枕席)
(冬則以身温被)庾信多才頻年去國(見滕王賦)大江西上長空之樓
櫓何多烏鵲南飛獨夜之關山不少(見懸圃序)琵琶亭下三
更逢商婦之船(見良輔序)章貢門前千里斷降王之信(吉安志府)
(城東章貢二水相合流至萬安界凡十八灘降王見子厚序)霜纏繡戟依稀陶侃之
空營(陶侃别傳侃為江夏太守加督護諸軍後以荆州刺史移鎮沔口卒于武昌樊口士民立廟府城北)
雨洗珠鈿彷彿灌嬰之賸瓦(見滕王賦按南昌府灌嬰城古蹟相傳兩後有拾珠)
(鈿者)遥攀九曡羡匡續之成仙(見滕王賦)極眺雙孤笑彭郎之
未嫁(九域志大小孤山俗誤為姑澎浪磯誤為彭郎云彭郎小姑壻也坡詩舟中賈客莫謾狂小姑前年)
(嫁彭郎)躊躇已甚懭恨何言(見憺園賦)無何而盆浦迴颿仍過
澧浦(郡國志昔有人洗銅盆堕水見一龍負水而出因名湓浦在九江德化縣水經註澧水由慈利逹石)
(門澧州)潯陽捩拕復上衡陽(九江志府城北有潯江衡州志衡陽縣屬郡郭)銀瀧
珠沫(廣韻急流謂之瀧馬融賦瀑滈噴沬郭璞江賦揮弄酒珠拊拂瀑沬)庾元規開府之
鄉(見滕王賦)白日青天甘興霸横戈之地(吴志甘寧字興霸巴西人奔吴謂權)
(曰宜定荆襄漸規巴蜀遂西擊黃祖破斬之後攻曹操扵烏林攻曹仁于南郡詳銀臺唘三國志甘寧随魯肅)
(鎮益都拒關羽曰羽聞吾欬唾不敢涉水)檣飛湖口一片神鴉(風上記甘寧戰死神鴉翼)
(覆其屍有遺壘至今田家鎮上下三十里神鴉乞食集桅頂得則飛去杜詩迎棹舞神鴉)席挂湘中
數聲山鷓(杜甫詩挂席拾海月鄭谷鷓鴣詩相呼相喚湘江曲)楚天染黛只想成
煙(見井叔序)巫嶺銜丹還思行雨(見良輔序)細腰宫内問羅綺以
何年(後漢馬賡疏諺曰楚王好細腰宫中多餓死岳州志華容縣有細腰宫椘靈王貯美人于此)堕
淚碑前悵繁華之不見(襄陽記祐嘗遊峴山襄陽人建碑立廟于峴首後祐卒歲時祭祀望)
(其碑者無不流涕因謂之堕淚碑)黃蘆苦竹偏傷羈客之心碧杜紅蘭
例入騷人之詠時則竹枝乍唱已付船娘(樂錄竹枝之音起扵巴蜀)
(唐人所作皆言蜀中風景後人因效其體于各地為之)囉嗊纔歌便填瑟部(全唐詩話)
(囉嗊曲作扵唐妓劉采春一名望夫歌元稹贈劉詩更有惱人腸斷處選詞能唱望夫歌即此曲也囉嗊猶言)
(未囉又金陵有囉嗊樓)援毫以賦題名赤帝之宫(䕫州志先主卒永安宫故有先)
(主廟按黃州府亦有永安城按漢為赤帝)擁檝而吟托興黃陵之廟(荆州志黃牛峡)
(神嘗佐禹治水有功諸葛亮建黃陵廟于夷陵州長沙志劉漢表祀舜二妃建黃陵廟在湘陰縣北四十里)
况復飄飄短鋏再涉金臺(見九日序)落落单衫重闚石鼓(書断)
(石鼔文諷周宣王畋獵之作周太史史籕書之事原宣王歧陽之獵有碣石籕篆其形似鼓初在陳倉野中鄭)
(餘慶遷之鳳翔元移燕京今在國子監中)野鷹臺迥恒邀朔客以呼盧(劉表别傳)
(表好鷹常登臺歌野鷹来曲宋王招䰟成梟而牟呼五白兮貴耳集牟即盧也五白盧梟雉犢塞博齒也宋書)
(劉毅于東府聚樗蒱毅次擲得雉大喜劉裕惡之因援五木既而四子俱墨其一子躍未定裕厲聲唱之即成)
(盧北史慕容寶與韓黃李根等摴蒱誓願得三盧子是三擲盡盧袒跣大呌曰呼盧李翺五木經注雉為二梟)
(為六盧為四按盧如今之博采有豬有豹)堕馬粧妍(見皇士序)聊過燕姬而貰酒
(詳納姬序)嗟乎霜零碣石(見九日序)樹何葉以非黃日匿漁陽(曹植)
(詩白日忽西匿順天志秦為上谷漁陽地晉唐曰范陽)山無峰而不紫霓裳拍散
(見良輔序)人間無擫笛之賓(見楚鴻序)穆護歌殘(詞品樂府有穆護砂隋朝曲也)
(與水調河傳同時皆隋開汴河時辭人所製勞歌也)天上少吹笙之侣(見滕王賦)乃李
謩江上尚剰遺宫(見素伯序註)而賀老筵前還留舊本(見子厚序)
(連昌宫詞賀老琵琶定場屋)遂移商而刻羽約有千篇(見天章序)爰滴粉
以搓酥釐為一卷(見浙西詞序)綿駒善唱要為自訴其生平
(孟子)阿鵲成歌祗以代陳其辛苦(見子厚序註)如傳紫塞龍城
繡李益之詞(崔豹古今注秦築長城上色皆紫漢塞亦然或曰草生紫色龍城補註唐書李益長)
(于詩每一篇成樂工争求之至征人早行篇天下皆施之繪圖)倘播紅樓鳳紙寫韓翃
之句(詩話韓翃字君平能詩善宫詞號大曆才子德宗召遷為駕部郎中知誥詔時有兩韓翃奉旨者請)
(之帝寫其詩曰乃日暮漢宫傳獵燭青烟散入五侯家者因以君平應詔李義山詩收將鳳紙寫相思見尺牘)
(序)
董舜民蒼梧詞序
若使人間罷長恨之歌(見琴怨序)天上少銷魂之曲(見少楹序)井
公多暇惟解投壺(見琴怨序)彭老無愁未嘗觀井(詳徵萬柳唘)則
秦缶不弹燕歌遂歇(秦缶見子厚序燕歌見九日序)石何言于晉國(見寶)
(菴序)鶴無語于堯年(劉敬叔異苑晉太康二年冬大雪南州人見二白鶴于橋下曰今兹寒不)
(减堯崩年遂飛去)無如海水長乾蓬池易淺(神仙傳王遠字方平漢桓帝時真人)
(七夕與其妹麻姑降蔡京家姑云接待以来東海三為桑田今蓬莱水又淺矣方平亦曰聖人皆言海中行復)
(揚塵也)趙厠有不平之客吴關多可惜之人(史記趙襄子滅智伯豫譲)
(乃變姓名為刑人入宫塗厠欲刺襄子國策伍子胥槖載而出昭關夜行晝伏見茹惠序)此則大夫
思告其哀匹士願歌其事言之不足悲矣如何且夫鴆
豈善于為媒(見茹惠序)魚寧可以作媵(屈原九歌波滔滔兮来迎魚隣隣兮媵予)
(註媵送也)子虚無是詎常真有其人(子虚賦楚使子虚使于齊王敗罷子虚過詫烏)
(有先生亡是公存焉李善註虚藉此三人為詞以風諫)暮雨朝雲要亦絶無之事
(見良輔序)然而宋玉以寄其形容相如以成其比興固知情
難蹠實事比鏤塵託讔謎以言愁(見天篆序)借謿詼以寫志
(詳觀槿序註)凡兹抹月披風之作悉類詛神罵鬼之章(下註)逹
者喻之空花(釋典夢幻空花徒勞把捉)愚夫求之楮葉(見藝圃序)今有豢
龍華胄(左傳晉蔡墨曰古者畜龍故國有豢龍氏有御龍氏董父擾畜龍帝舜賜姓曰董氏曰豢龍夏)
(時劉累學擾龍于豢龍氏以事孔甲賜姓曰御龍)繡虎雄才(見祖德賦)名已動扵春
官身甫偕夫計吏(見琅霞序)而楚國亡猿(淮南子楚王亡其猿而林木為之殘)
塞翁失馬(見歸田序)叩丹霄而無路攀紫闥以誰階泣不成
聲(檀弓)逝將安適(詩)扵是四海誰容(詳翼王序)三年不笑(見澹菴序)
(註)而遊盩厔(見子厚序)聽雞渡函谷之關(詳翼王序)東返轘轅立
馬望咸陽之坂(輿志河南府有轘轅嶺設關于此國策塞轘轅緱氏之口咸陽見子厚序)北
風拉沓高臺颯其無人(傳毅舞賦拉沓鵠驚漢鼓吹曲拉沓高飛慕安宿)南内
荒凉(見樂府序)夜烏咽而誰語(見鴻客序)此皆扶荔遺基長楊廢
館(黃圖元鼎六年破南越于上林苑中起扶荔宫以植所得竒草異木宫闕志漢本秦長楊舊宫修之以備)
(行幸宫有垂楊因以名在盩厔地)金戈夜響則群雄蹴踏之鄉鐵壘晨
摩則悍帥奮揚之地漢高皇大風置酒起舞悲来(漢書高帝)
(既定天下還過沛宫置酒召故人父老子弟佐酒發沛中兒教之歌帝乃起舞慷慨傷懷歌曰大風起兮雪飛)
(揚威加海内兮歸故鄉安得猛士兮守四方)唐玄宗夜雨聞鈴沾襟淚下(見子)
(厚序)既美人駿馬之安在(見天章序)亦故宫陳跡之極多扵是
萬感風生(詳觀槿序)千端蝟集(見天章序)蘸杯盤而狂噭墨欲成
龍(纂異記唐玄宗御案墨曰龍香劑一曰見墨上有小道士如蠅而行上叱之對曰凡世人有文其墨上皆)
(有龍賓十二上神之乃以墨分賜掌文官)濡頭髮以作書(見子厚序)字皆成蚪(見澹)
(園賦)每扵鐘鳴燈炧之餘恒作劍拔弩張之勢(見藝圃序)狂時
漫寫定屬神来(見藝圃序)醒後詳觀不知誰作(見子厚序註)又或
挂玉筵前(見楚鴻序)絶纓坐上(史記滑稽傳淳于髠仰天大笑冠纓索絶)一雙紅
綬(見雪持序)見隔巷之新人(見琴怨序)半夜青衫遇下江之故伎
(見良輔序)夢華小綠彷彿生前(見樂府補序)花月新聞依稀故事
(補註樂志春江花月夜玉樹後庭花并陳後主作隋紀煬帝咏春江花月夜)亦復曲付何戡
(詩紀劉禹錫與歌妓何戡詩舊人惟有何戡在相與殷勤唱渭城)調翻穆護(見梧月序)安公
子閒歌一曲小秦王高唱三章(隋紀大業末煬帝幸揚州樂人王令言以年老)
(不去其子從焉其子在家彈琵琶令言警問此曲何名子曰内裡新翻曲子名安公子令言流涕曰爾不須扈)
(從駕必不回子問其故令言曰此曲宫聲往而不返宫為君是以知之唐書葉志忠曰隋末時天下歌秦王破)
(陳樂註兆太宗之興也唐樂府有小秦王題)金柔玉輭青蛾閒譜其聲情斗
轉星横白髮暗傳其點拍(漢武外傳宫人名麗娟者年始二八玉膚柔輭吹氣如蘭)
(漢樂府月沒参横北斗闌干)信陵君醇酒婦人而外他何知乎(信陵君列)
(傳秦數使反間偽賀公子得立為魏王未也魏王聞其毁使人代公子將公子乃謝病不朝飲醇酒多近婦女)
(日夜為樂飲者四歲竟病酒而卒)盧思道白擲劇飲之風君其是矣(補註)
(北齊書盧思道字子行少不讀書嗜飲酒後力學齊天保中待詔文林舘周武帝平齊授儀同三司隋時為散)
(騎侍郎漢書引滿舉白註白酒觴也)僕也老而失學雅好填詞壮不如人
僅專頋曲(見良輔序)慨自鄒董既亡之後(詳聖期序)淚滿蝉鈿况
復曹吴(原註謂南耕天石)久别以来心灰兔管見吾友之一編
動鄙人之三歎啼成紺碧(見琴怨序)不譲江潭紅豆之思(見素)
(伯序)泣化瓊瑰(左傳初聲伯夢涉垣或與瓊瑰食之泣而為瓊瑰盈其懷)何殊風雨蒼
梧之恨(見憺園賦)永傳樂府長播詞林附注(詛神罵鬼用韓昌黎送窮鬼文)
(柳子厚罵三尸神文事)
觀槿堂詞集序
將使三辰不黷(見璿璣賦)二氣無訛鳴條破塊不聞淳悶之
年(塩鐵論董仲舒曰太平之世風不鳴條開甲散蒙而已雨不破塊潤葉津莖而已老子其政悶悶其民淳)
(淳)木穰金饑罕紀睢扵之世(史記貨殖傳計然曰歲在金穣水毁木饑火旱六歲)
(穣六歲旱十二歲一大饑列子楊朱南之沛至梁而遇老子曰而睢睢而扵扵而誰與居)蕢桴土鼓
(禮)膢臘而詠豳詩(漢書武帝令天下大酺五日臘五日註漢朝立秋出獵因祭宗廟曰貙膢)
(又祠門戸曰臘膢臘皆獵取禽獸以祭之名)折爼烝殽頫聘而賡雅頌(國語晉侯)
(使隋會于周定王饗之殽烝曰禘郊之事則有全烝王公立飫則有房烝親戚宴饗則有殽烝註烝升也全烝)
(全其牲體而升之也房大俎也房烝半解其體升之房也殽烝升體解節折之俎謂之折俎也頫聘載禮)固
已五常之性共澤和平(班固白虎通五性者何仁義禮智信也按馬融有三綱五常之)
(論)寧惟四始之遺獨歸敦厚(見天篆序)即或越客關弓(孟子)塞
翁失馬(見歸園序)釁僅比扵蚍蜉忿祗緣夫睚眦(說文蚍蜉大蟻韓愈)
(詩蚍蜉撼大樹范雎傳一飯之德必償睚眦之怨必報)非無染指之嫌未免掇灰
之懼(左傳楚人獻黿于鄭靈公公子宋與子家相見子公之食指動以示子家曰他日我如此必嘗異味)
(及食大夫黿召子公而弗與也子公怒染指于鼎嘗之而出家語孔子厄陳蔡子貢犯圍而出得米一石飲之)
(有埃墨堕甑中回取食之子貢曰仁人廉士窮改節乎孔子召回進飯吾將祭焉對曰有埃墜甑置之不潔棄)
(之可惜回即食之不可祭也見歸田序註)假以俟我言求蠲疾之蝱(詩言采其蝱註)
(貝母也主療欎結之疾)迨其謂之姑酌忘憂之酒(見智修序)無如鬼既
善謀(見得仲序晉摯虞門銘禄無常家禄無定門人謀鬼謀道在則尊)天而多醉(見茹蕙序)
(虞喜志傳秦穆公夢之帝所賜以金策祚世之業當時有謠曰天帝醉秦暴金誤隕石墜哀江南賦以鶉首而)
(賜秦天何為而此醉)石能言扵晉國鶴解語夫堯年(見舜民序)蒼鵝出
地(見懸圃序)剪鶉首而何堪(見茹蕙序)青犢彌天(詳孟大母唘)攀龍胡
而莫逯(見孝威序)此則霧湧張超之市有識咸悲(謝承後漢書張楷字)
(公超性好道術能作五里霧學其術者填塞故云霧市並見憺園賦)濤飛徐福之船含靈
共憫(見天章序春秋元命苞根生浮著含靈盛壮)雖復弦高賤賈微虎小臣
(左傳秦師及滑鄭商人弦高將市于周遇之以乘韋先牛十二犒師且使遽告于鄭孟眀曰鄭有備矣不可冀)
(也左傳吴伐魯次于泗上微虎欲宵攻王舍私屬徒七百人三踊扵幕庭吴子聞之一夕三遷註微虎魯大夫)
(三遷畏微虎也)汪錡不過孱童漆室止扵弱女(左傳公為與其嬖童汪錡乘皆)
(死皆殯孔子曰能執干戈以衛社稷可無殤也列女傳戰國時魯漆室女倚柱而嘯鄰婦曰欲嫁乎曰吾憂魯)
(君老而太子少也)亦或銜酸茹苦坐歗行謠(恨賦含酸茹歎銷落烟沈詩我歌且)
(謠)縦使石傾武擔(見庭表序)僅壘愁城(庾信愁賦攻訐愁城終不破)假令
土捧黎陽(見實菴序)難填恨谷(補註)况復日下貂蟬天邊蘭錡
(見半繭賦)地名祋祤(見天章序)衺連繡嶺之堤(見子厚序)縣是偃師直
對金墉之樹(河南志偃師縣即湯居西亳地陸機洛陽記金墉城在總章宫西北魏故宫人在其)
(中)徹侯外戚既平時爾汝之交(漢書注凡賜爵關内侯者謂之徹侯以避諱為)
(通侯相如巴蜀檄位為通侯列居東第史記有外戚世家傳禰衡傳衡與孔融作爾汝交魏書武帝謂孫皓曰)
(聞南人好作爾汝歌能否皓曰昔與汝為鄰今與汝為臣上汝一杯酒令汝萬夀春)長樂甘泉亦
疇昔經過之地(長樂見滕王賦漢宫闕疏甘泉林光宫秦二世造漢武以仙人好樓臺今甘泉)
(宫作延夀舘通天臺)他若五陵大侠三輔諸豪(見渭仁序)東京趙李之
家(阮籍咏懷詩西遊咸陽中趙李相經過王維詩城中相識盡繁華日夜經過趙李家註趙飛燕李夫人並)
(以善歌舞幸)西漢金張之族(見滕王賦)南渠北澗盡丏澤扵銀潢
(魏曹固表王孫公子疏派天潢註天河也若天河之分疏喻其尊也)東壁西鄰競分光扵
碧落(度人經註東方第一天有碧霞遍滿是名碧落此喻天家也)槖筆鳴珂之地即
是枌榆(槖筆見玉巖序鳴珂見祖德賦漢書高帝置枌榆社于新豐後同里之人皆謂枌榆)炊金
饌玉之賓(見少楹序)咸聮肺腑(史記武安傳建元六年田蚡以肺腑為丞相天下士益附)
(武安曰天下幸無事蚡得為肺腑)既而哂南朝之江鮑抑將邁北地之
温邢(見園次序)而乃䜟起狐祥(見懸圃序)妖徵蛾賊(見素伯序)尋三州
之失守(唐書太中二年吐蕃以秦原樂三州石門驛藏本峡制勝乾元後隴右劍南西山三州七關軍)
(皆失之舊書地理志忠武軍管許陳蔡三州河陽軍管孟懷衛三州)洊五帥之難歸(見&KR0751;菴序)
田單闔族載鐵籠而宵奔(見雪持序)庾冰孑身横荻船而潜
渡(晉書蘇峻之亂諸庾逃散冰時為吴郡一郡卒獨以小舡載冰出錢塘口蘧蒢覆之時峻賞募覓冰甚急)
(卒舍船市渚因飲酒醉還舞棹向船曰何處覓庾吴郡此中便是冰大惶怖然不敢動監司見船小装狭謂卒)
(狂醉不疑乃自送過浙江隂魏家得免)悲歌慷慨之士感激何窮(見九日序註)
烏頭馬角之言沉吟奚極(燕丹傳燕太子丹質于秦欲歸秦王不聽謬言曰令烏頭)
(白馬生角乃可丹仰天嘆息烏即頭白馬即生角秦王不得已乃遣之曹植精微論子丹曲質秦烏白馬角生)
且夫霍博陸既票騎之兄(詳徐母序)班定遠實蘭臺之弟(後漢)
(書班超字仲升為人慵書後投筆立功西域封定遠侯班固字孟堅九歲能屬文顯宗時除為蘭臺令史乃上)
(兩都賦)一則兵欄武庫(兵欄見素伯序武庫見懸圃序)奠鰲足扵人間(見佳)
(山序)一則芝檢銀函作龍頭扵天上(春秋運斗樞黃龍五采負圖而出舜前白)
(玉檢黃金繩芝為封泥并見佳山序宋書置龍頭閣學士)兩環耀日雙劔凌雲(見園次序)
而今則瞻望兄兮九原人去所思伯也八陣圖空(見懸圃序)
江流不轉煙霾葛相之營(劉禹錫嘉話錄䕫州西市俯臨江沙下有八陣圖聚石分)
(布各高丈餘峡水大時澒湧滉瀁及水落萬物皆失故態亮小石之堆標聚行列依然如故杜詩江流石不轉)
日瘦無光天厭祈連之塜(梁吴均詩隴西飛狐口白日盡無光前漢書霍去病至祈)
(連山捕首虜甚多及薨武帝悼之發蜀國玄甲自長安至茂陵為大塜像祁連山師古曰祁連山即天山匈奴)
(呼天為祁連十道志焉支祁連二山皆美草木匈奴失之歌曰失我焉支山令我婦女無顔色失我祁連山使)
(我六畜不蕃息)風車雲馬時聞褒鄂之弓刀(傅玄吴楚歌雲為車兮風為馬玉在)
(山兮蘭在野唐書太宗封叚志玄為褒公尉遲敬德為鄂公杜甫題畫詩褒公鄂公毛髮動)牧笛樵
歌(見井叔序註)不見滕公之寝室(見瑞木賦)遂使舊時牙將半随
老嫗以吹箎(牙將見皇士序王琛傳琛為泰州刺史討諸羌不下有婢朝雲善吹&KR0146;琛令假為貧)
(嫗吹&KR0146;而泣諸羌聞之流涕曰何為棄墳井在山谷為寇遂来降秦民曰快馬健兒不如老嫗吹&KR0146;)每令
賢弟黃冠私雜羣傖而絮酒(記野夫黃冠野服唐書李淳風父播棄官為道士自)
(號黃冠徐穉傳人有死喪穉以絮漬酒暴乾褁炙雞至葬家)扵焉曰怨怨何如乎以
此言悲悲可知矣(家語孔子謂哀公曰君以此思哀哀可知矣)扵是歌則不
能泣仍不可念欲著金陀之史(見樂府補序)姑俟諸地老而
天荒(見琴怨序)無如填蘭畹之詞(見桐初序)猶藉以娱年而送日
(列子穆王駕八駿西觀日所入恨賦巡海有以送日)爰乃借雷輥電砉之聲(淮南子日)
(行月動電奔雷駭考工望其轂欲其輥六書故輥轉之速也莊子養生生砉然響然奏刀騞然)寫劔拔
弩張之勢(見藝圃序)或跌宕扵舞女雙鬟之隊揮毫而竹肉
奮飛(跌宕詳初眀序孟嘉傳桓温問聽妓絲不如竹竹不如肉何為也嘉曰漸近使之然)或憑弔
夫將軍百戰之場入破而關河劈裂(樂書眀皇樂章多以名曲如伊州甘)
(州之類曲終繁聲為入破南唐李煜樂有念家山破)蒲牢乍吼九邊之馬俱瘖(蒲牟)
(見璿璣賦註古賦振鬛一鳴萬馬凡瘖註瘖失聲也九邊志曰遼東曰薊鎮曰山西鎮曰大同曰宣府曰延綏)
(曰榆林曰固原曰寧夏)干鏌一揮萬將之頭畢白(見懸圃序)幽可匹夫
莊騷(進學解下逮莊騷太史所錄)細不遺夫蟲豸(見園次序)臧文仲書詞
詰屈讔語居多(見天篆序)鍾儀父音節蒼凉土風不少(見無忝序)
觀其見事生風依聲横筆鋪蛟螭扵腕下(見祖德賦)鱗甲之
而(考工記其鱗之而註而語助又頬毛曰而)落蝌蚪于行間(見憺園賦)風雷發作
(見懸圃序)百靈穿鑿擬郜鼎而逾斑(抱朴子黃帝生而能言役使百靈春秋桓公二)
(年取郜大鼎于宋)萬怪槎枒較商盤而更駁(魯靈光殿賦枝牚槎枒而斜㯫)旁
人不識謂多郭公之缺文(春秋郭公傳光儒以為郭亡郭公盖闕文)神瞽何
知云是子雲之竒字(見昭華序)嗟乎秦時毛女(見貞女序)漢室銅
仙(見滕王賦)聲作龍吟淚如鉛水(馬融長笛賦近世雙笛從羌起羌人截竹未及已龍)
(鳴水中不見已截竹吹之聲相似太白詩笛奏龍吟水李賀金銅人詩空將漢月出宫門憶君清淚如鉛水)
紅綃滿眼已憐殘帕之無多(二儀實錄禹會塗山之夕大風雷震有甲步卒千餘)
(人其不被甲者紅綃帕抹其頭自此遂為軍容之服韓愈詩以錦纏服以紅帕首註非僅軍容也)鈿笛
三聲(見椘鴻序)竊喜舊人之尚在(見舜民序註)水天閒話(本義山别錄義)
(山為水天閒話舊事)先生每提燕筑而来(見智修序)花月新聞(見舜民序)賤
子亦挟吴簫而至(見雪持序)岑牟單絞(禰衡傳曹操召衡為鼓吏衡着岑牟單絞)
(之服註岑牟鼔角士之服絞蒼黃色)僕尚能捉搦從公(見椘鴻序)腰鼓筝琶幸
勿俳優畜我(廣雅腰鼓者廣首纖腹兩頭擊之漢書東方朔枚臯好詼諧武帝以俳優畜之上林)
(賦俳優侏儒韓文公答崔立之書禮部有以博學宏詞選者乃類于俳優者之詞)
徐竹逸蔭綠軒詞序
竹逸徐先生犀角名家(見三芝序)駒王貴裔(見憺園賦)弱齡淹博
能探岣嶁之碑(輿地記禹碑在岣嶁峯又傳在衡山縣雲密峯宋定嘉中蜀士因樵人引至其)
(所以紙蹋其碑七十二字刻于䕫門觀中後俱亡按岣嶁碑載古雜辭集)綺歲通華即辨琅
琊之稻(嬾真子云李百藥父與友讀徐陵文有刈瑯琊之稻之語嘆不得其事百藥進曰春秋鄅子藉)
(稻杜預謂在瑯琊客大驚)徐孝穆文成百軸龍&KR1455;魚油(竹林詩評徐陵之作如魚)
(油龍&KR1455;列堞朋龍)顔延之詩擅五言鏤金錯采(宋書顔延之字延年與謝靈運)
(齊名鮑昭曰謝五言如初日芙蓉公詩如鋪錦繡亦雕繪滿眼詩品湯惠休曰謝詩如芙蓉出水顔詩如錯彩)
(鏤金)少食貧而種學北郭騷譽滿人間(晏子北郭騷不仕託以養母晏子分)
(倉粟府金遣之騷辭金受粟)壮委質以從王東方朔名高殿上(東方朔傳)
(朔字曼倩平原人善詼諧滑稽待詔金馬門)一官繋組則武侯流馬之鄉(諸葛)
(亮傳武侯伐魏屯岐山用木牛流馬以運糧草)萬里牽絲(見歸田序)亦新息跕鳶之
地(馬援傳援謂官屬曰吾在浪泊西里間虜未滅時下潦上霧毒氣熏蒸仰視飛鳶跕跕堕水中後征五溪)
(蠻夷因卒于軍封新息侯)句町衺連白國五溪開莊蹻雄關(填中志臨安府)
(古句町國楚威王命莊蹻略定滇池會秦擊道絶因自王于此辰州志五溪謂雄溪樠溪西溪沅溪辰溪也皆)
(蠻夷雜居)牒榆旁綰牂牁九晱奉唐蒙一詔(史記西南夷傳自滇以北卭都)
(最大北至&KR0008;榆韋莊註在益州又史記牂牁江出番禺城下地理志楚遣莊蹻伐夜郎至且蘭㭬船于岸而步)
(戰既滅夜郎以㭬船處名牂牁註擊舟杙也今烏蒙府地一作貴陽唐書南詔蒙氏置通海郡分立六詔而南)
(詔最強)蠻花樹樹紅綿燒爨女之釵(補註按閩嶺志南方多木棉可為布其花)
(多紅色)犵鳥村村鸚鵡勸𤏡僮之酒(羅犵見商尹序𤏡僮見浙西序餘補註)
先生則叱馭開邊(見商尹序)褰裳聽事(註)程經洱海馳驅扵
冉駹卭筰之間(一統志大理府之西有海名洱海長卿難蜀父老文朝冉從駹定筰存卭註服)
(虔曰皆蜀郡西部應劭曰蜀郡岷江本冉駹也毛頓曰卭今為卭都縣筰今為定筰縣)路出昆眀
鞅掌扵樓櫓戈船之下(溪書西南夷越雋昆眀國有填池武帝欲伐之乃于長安縣西)
(作昆眀池以習水戰西京雜記昆眀池中有戈船數百艘建戈矛其上按樓船亦戰艦其鉅者也)賨幪
火毳(賨幪詳謝吴唘後漢書外夷傳火毳註火浣布也)都成月露之形(見園次序)渝
舞狼歌(華陽國志閬中有渝水賨民多居水左右初為漢前鋒銳氣喜舞高祖令樂人習之令所謂巴)
(渝舞也漢樂志白狼王唐菆有歌三章曰歸德慕德懷德)齊叶風雲之調(見園次序)固已
碧雞主簿玩此清文(列仙傳赤斧者巴戎人為碧雞主簿手掌有赤斧庾信唘碧雞主簿)
(無由遂心)白馬氐羌訝其麗製(戰國西戎志有白馬氐氐羌氏)竹王古廟(見憺)
(園賦)繚牆砌夜月之吟(補註西京賦繚垣綿聮)花面諸黎(師古曰與時回紇以)
(花門自號剺面披其面示誠悃也)縑帕繡春燈之句(補註)然而一上點蒼
頓深鄉思(一統志點蒼山在永昌府)屢聽杜宇(見孝威序註并詳孟太母唘)彌減
宦情(謝靈運詩序徐榦少無宦情有箕潁之心事故仕世多素辭晉書阮裕曰吾少無宦情)小人
有母難忘考叔之言(左傳潁考叔為潁谷封人公賜之食食舍肉曰小人有母皆嘗小人)
(之食矣未嘗君之羹請以遺之)行路多岐偏下楊朱之泣(列子楊子鄰人亡羊既盡)
(率其黨復請楊子之竪追之問其故曰多歧路楊子曰大道以多岐亡羊學者以多方喪生淮南說林楊子見)
(岐路而哭之為其可以南可以北墨子見綀絲而泣之為其可以黃可以黑)誓拂衣而終老
遂散髮以言旋(楊惲報孫會宗書拂衣而喜琴操許由曰散髮優遊所以安已不懼也後漢書)
(袁閎散髮絶世鍾會遺榮賦散髮抽簪永絶一邱)扵是宅枕銅宫潭臨玉女(見梧)
(月序)陶淵眀之門外垂柳五株(見海棠賦)盧照鄰之階前病梨
一樹(盧照鄰傳盧得惡疾從孫思邈問養生之術因作病黎賦以自悲載文集後以不愈赴潁水死蘇軾)
(詩區區賦病梨)蓬蒿幾尺儼然三徑元卿(見梧月序)雜果千頭何異
小園庾信(見天章序)隱夫答遝園有隙而皆紅(相如上林賦隱夫莫棣答)
(遝離支張楫註隱夫未詳答遝似李出蜀中)平仲君遷鄰無扉而不綠(左思吴都)
(賦木則平仲君遷劉成註平仲之木實如白銀君遷之樹子如瓠形考平仲其木理平可為棋局故棋局曰枰)
(君遷子如馬妳俗名牛妳是杮也今之造扇用此柿油)先生既散誕琴書之側復
優游巖岫之旁客到開軒朋来刻燭(見園次序)花前挈榼半
南山賣藥之翁樹下提壺多北海修琴之叟(見半繭賦)纔開
芍藥邀側帽以来觀(見憺園賦)甫釣鱒魴命解衣而對食(莊子)
(解衣磅礴)雞豚芋栗極歲時暇豫之歡(國策優施曰我教君暇豫之事註暇閒也)
(豫樂也)燈火桑&KR0984;盡里社團圞之樂若乃鄧尉梅花錢塘
桂子(輿志吴郡鄧尉山在玄墓之北俗名福克山梅甚盛杭州志錢塘在府城南有靈隱山八月十五夜)
(嘗有月中桂子落白樂天天竺寺詩仙花桂子落紛紛)三春日煖聽南國之鷓鴣
八月秋晴看西山之麋鹿(見園次序)筆牀茶竈依山崦以為
家𣑽磬漁筒睠煙波而結友浮家泛宅(見季青序)醒噩夢扵
滄浪(周禮春官占夢有六夢二曰噩夢註不祥之夢可驚愕也)醉月迷花敘前遊扵
杯酒莫不詞寫金荃(詩話温庭筠本名岐字飛卿為麗句官方山尉有握蘭金荃等集)
句同錦瑟(見天篆序)三千粉黛(見銅雀賦)掩周柳之香柔(周美成見園次)
(序柳永見金天石序張叔夏云美成詞渾厚和雅黃叔賜云耆師長于纖豓之詞時稱周柳)丈八琵
琶(補註)駕辛蘇之感激(花間集宋辛棄疾字幼安有稼軒長短句十二卷蘇軾字子瞻有東)
(坡居士詞二卷時號辛蘇)詎若牛家給事(見寶汾序)行間描楊柳之花(詞集)
(牛嶠有詞云陌上鶯啼蝶舞柳花飛柳花飛願得即心憶家還早歸)寧徒張氏郎中字裏
寫鞦韆之影(宋張先傳先字子野官至都官郎中詩格清麗尤長于樂府有隔墻送過鞦韆影雲)
(破月来花弄影浮萍斷處見山影之句時號為張三影)僕愧不才託君末契屐量
花雨(補註)時陪鈴索之遊(戎幕閒話李德裕云翰林院有懸鈴以備中夜警急文嘗出入)
(則引索以代傳呼韓渥詩坐久忽聞鈴索動玉堂西畔響丁東)詩畫旗亭每預筝琶之
讌(見三芝序)嗟乎西鄂文人從来失路(見園次序)餘姚書記大抵
無家(紹興志舜姚姓其後封此故縣名餘姚後漢酷吏傳蜀太守黃昌餘姚人妻遇賊被獲流入蜀為人)
(妻其子犯事母詣昌自訟因問所由對曰妾夲餘姚州書佐黃昌妻也因相持泣還夫婦徐陵與楊愔書夫以)
(清河公主之貴餘姚書佐之家莫限高卑皆被驅略)君也坐愁行嘯恒傷廉吏之
難為(史記滑稽傳楚相孫叔敖病且死居數年其子困窮負薪優孟見楚莊王因作歌有曰念為廉吏奉)
(法守職竟死不敢為非廉吏安可為也王乃召孫叔敖子而封之寝邱)僕兮望遠登高嘗
恨古人之不見(見曜菴序)張一軍扵酒旗歌扇之上誰得臣
狂(左傳我張吾三軍而被吾甲兵元微之詩試問酒旗歌板地宋書文帝問顔延之諸子才能對曰峻得臣)
(筆測得臣文奐得臣義曜得臣酒何尚之在側曰誰得卿狂曰其狂不可及)問六代扵殘陽
暮靄之餘詎干卿事(見實菴序)聊題儷句用譜新聲(見皇士序)
陳檢討四六卷十
