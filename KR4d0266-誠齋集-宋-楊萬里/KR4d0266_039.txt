誠齋集卷第三十九
廬陵楊万里廷秀
詩
退休集
益公新作三層百尺新樓署曰圍山觀賀
以唐律二章
萬峯飛入子城頭千里長江儿上流外面週遭蒼
玉笋虚空幼出水晶樓簾開雪月非三界人立雲
霄更九州一騎紅塵北來底平章軍國惱公不
崖谷求仙底有仙金梯上去即仙源山川第一江
西景風月無邊相國園十倍黃樓况黃閣千尋青
筆是青原寫成脚力猶強句燈火笙歌特地村(登公)
(力猶強在之句樓詩有老夫脚)
送丁卿季吏部赴召
吾州史君五十年不曾召節來日邊老夫送人作
太守不曾送人上九天玉皇去年選丁寬遣求螺
浦蘇煢鰥玉皇今年喚渠還州民遮道不得前文
儒佳政萬口傳近世能吏了不關道渠豈弟父母
然凛如冰霜照人寒道渠明断神一般秋毫不擾
田里安一州天下孰後先要渠筆橐侍甘泉尚書
履聲再接連更進一步百尺竿紫樞黃閤半武間
梅花滿枝雪滿山雪花能舞梅能言滿餞史君金
玉般
庚申東園花發
曉風細細復鮮鮮也不鳴條也不喧却被花枝勾
引着掀桃舞柳恣他顛
桃蹊李徑舊分栽紅白教他各自開可是桃花逞
顔色一枝穿過李花來
與子仁登天柱岡過胡家塘蓴塘歸東園
嫰晴無日也無風政是春光酒樣醲行到中峯元
來覺回頭已度打頭峯
胡床脚底萬峯寒拄杖錐尖乱蘇斑天柱岡頭行
未鉋相攜更上一重山
數間茅屋傍山根一隊兒童出竹門只愛行穿楊
柳渡不知失却李花村
厭看家園桃李春蹈青行徧四山村芳菲看盡還
歸看看得園花特地新
登度雪臺
金沙歲歲占先回不等荼䕷一併求今歲香紅與
香雪兩花同日忽齊開
山莊李花
山莊又報李花穠火急來看細雨中除却断腸千
樹雪别無春恨訴東風
送韓漕華文移節江東
公家文公天斗星可雙孟氏再六經姓名不上凌
煙去只與日月爭光明君家魏國天一柱柱天無
傾日無霧唯天唯堯唯永昭臯且以還俱避路只
今百年三百年文献衣被芝與蘭華文使者典刑
存一生流坎晚乃騫臺家拔士兼人門如君兩有
今誰先德星纔照翼軫地寒士驩呼細民喜鍾山
石城何物神奪與東民天不嗔寄語東民也未穩
渠是鸞臺鳳閣人
太寕郡夫人張氏挽詞(参政妻蕭照鄰)
蓋世金甌譜傳(象家)笏囊藁砧八葉相桂子一枝香
葱嶺参西學蘭陔揜北堂能詩飽經史箇是女班
楊
我憶定齋老壺觴父子間西湖梅半落東館月初
弯俄頃王姑酒嶔岑杜母山升堂遲一拜作誄費
頻删
送周起宗經幹赴桂林帥幕
乃翁昔夢飛入月東字分明篆銀闕明朝占夢占
者云一甲八人更何說紹興大對奏集英天風吹
下臚傳聲作者七人拜恩了乃翁甲科第八名十
年一武可鳳沼邵陽别駕今宿草子今端能讀父
書伏犀美髯一似渠當時父執今左相鴻鈞播作
幕府梧問天一雪乃翁屈入鵷行綴簮笏
故太恭人董氏挽詞(劉公實母)
誰别夫人孝惟天與病姑每云吾婦在底用别人
扶愉色春相似彌年倦更無蒼蒼不汝報種黍定
生菰
貪是儒家事誰貧奉直如也無一瓢飲劣有半床
書婦婦能攻苦卿卿不負渠竟令鴻與㑆相継大
吾閭
親見卿為月頻移使者星藻虚南澗碧萱落北堂
青遺下新䄖狄空傳訓寕馨又孫還又子王樹滿
階庭
九秩開鴻筭前春祝壽觴秦淮作椒栢鍾阜當星
香花壓藤輿重斿回繡㦥凉諸臺誰有母羡殺綵
衣郎
溧縣初栖鳳金陵復木牛重來喜城郭一夕閟山
丘終始非無數東西豈自由銘旌二千里處處哭
歸舟
十一月十九日折梅二首
初愛寒香一朵斜又逢竒朵出高了折來折去花
多了忘却前花與後花
也知春向歲前回不道春前早(聲去)有梅折得數枝
撚歸去蜂兒一路趁人來
謝張功父送近詩集
十年不夢軟紅塵惱亂閑心得我嗔兩夜連繙約
齋集雙明再見帝城春鸎花世界輸公等泉石
膏盲歎病身近代風騷四詩將非君摩壘更何人
(溪蕭千岩陸放翁四人范石湖尤梁)
贑守張子智舍人寄詩送酒和韻謝之
誰言天上張公子飛下崆峒看曉晴為愛東坡題
八境却同嚴助厭承明詩來風雨荒凉後語帶江
山紫翠横更遣麯生相暖熱十年同社再尋盟
送趙判官端國趁斑改秩
金陵一見恍如夢君為過客儂相送廬陵再見春
欲残君來入幕儂挂冠是時猛虎初出境赤子禀
如兵在頸帝選良牧蘇疲民前趙後丁廉且仁更
得君作幕不賓四年千里日日春與君相逢又相
别人生聚散如霜葉桂林一枝三十年諸公交章
薦遺賢去揖侍郎趁立班端能别我南溪邊為我
一醉春風前看君摶風上九天
送周彦敷通判之官臨川
益國今姬且治中小吕申留家視蘭膳疋馬見州
民慈訓二六句寒牎三十春校書天禄閣才子即
雲津
送曾文卿入京
如君大似陸雲龍一歕詞場萬馬空文透退之關
棙手騷傳正則祖家風三年拄笏南雲裏兩手投
竿西日中壁水蓬山剰虚席儤筵趁取牡丹紅(士朝)
(僚謂之儤會初上高會集同)
送趙英仲司戶
紹興人物趙戶部身作長城護瓜步佛狸送死緣
有人猨臂不侯得非數只今曾孫戶掾公吏能官
政有祖風南山可搖判難奪東海不冤隂有功吾
州上了本曹印謁帝明光當得覲秋風正緊送摶
扶九萬程塗人莫問
送聶士友通判上印入朝
君家樞相扶天極氣凌霜雪忠貫日史家有筆歎
無人今有此人無此筆君侯名家千里駒拱璧盈
尺徑寸珠合登清廟薦六瑚合参豹尾隨屬車胡
為小緩雲間翮竭來螺浦分風月開軒不與俗客
談明月清風入牙頰只今上印去朝天春風玉笋
催綴班相門有相君勉旃凌煙再寫進賢冠
送次公子之官安仁監稅
汝仕今差晚家庭莫恨離學湏官事了廉忌世人
知爭進非身福臨民只母慈關征豈得己龍断欲
何為
肩瘦月寫雲描緫是詩
樓上青編入骨香樓前碧岫透簾光乘風飛上廣
寒殿下看秋容一點蒼
贈高德順
予年十有四拜鄉先生高公守道為師與
其子德順為友同居觧懷德之齋房予旣謝
病免歸德順杖藜躡屩訪予於南溪之上留
之三日告歸贈以長句
兒時同客水中蟹鴨脚林間索詩債只今白髮共
青燈一尊濁酒話平生我才不及君才美毛穎負
君真差事見說君家千里駒看渠高大君門閭
送安成羅茂忠
書臺佳士君章孫句法來自西溪門向來家住金
谷園珊瑚四尺蠟作薪床頭黃金巳散盡買書却
鑄文章印印成一字不療飢仰天大笑還哦詩諸
老先生緫参徧只欠一瞻晦翁面晦翁今已作貴
人君從何許去問津勸君努力戰今舉來年拜渠
為座主
曾伯貢主簿挽詩二首
練練蘭溪秀家家玉樹榮興安有才子艮老是先
生師與三冬學詩專五字城一官纔祭竈作麽便
銘旌
我壯君初冠相逢便定交即今俱白首赴告忽黃
茅人物王兼謝詩聲島與郊病來無氣力不得奠
蘭肴
黃司法妻歐陽氏孺人挽詩
法掾無雙裔夫人六一孫夙勤南澗藻晚享北堂
萱蒲圃嚴新檟潘輿閟舊軒庭階森玉樹駟馬看
高門
題曾景山通判壽衍堂
人家具慶巳燕喜人家重慶更竒偉宜春臺上賢
治中妙齡斫桂廣寒宫親年九十身六二芝蘭玉
樹森庭砌上堂綵衣稱壽觴下堂繡口喧雪牎紫
樞相公喜祥大書壽衍名其堂五世其昌未渠央
送劉茂村主簿之官理定
陸機二十作文賦劉君二十詣大常桃花浪險阿
香怒點破龍額歸西江平津六十策第一劉君五
十賜袍笏一官初入八桂林官無早晚在努力大
師大漕兩德星緫是青原舊使君若問公堂階下
吏便是三瑞堂前門生前進士
蕭照隣参政大資挽詩
父子雙晁董中興只一家裏剛金百鍊表粹玉無
瑕死力扶忠善生平嫉侫邢古人少全傳公傳即
非夸
右一
東府辤金印南園伴赤松門闌無薏苡泉石自從
容忽作丁威鶴云亡老子龍一哀緣殄瘁不是涕
無從
右二
贈盱江謝正之
盱江天上銀河冰麻姑人間白玉京不生金珠不
生玉只生命代千人英前有泰伯後子固後無來
者前無古九州四海何同年濃墨大字薦惠連君
家春草池塘句只今又見君着語袖中繡出詩一
編清新不减春草篇願君努力古人事再光麻姑
與盱水
太守趙山父命劉秀才寫予老醜索贊
香山有箇狂客恣游三十六峯不是河南賢尹誰
贈明月清風
寄題舒州宿松知縣戴在伯重新紫霄亭
一代名臣張右丞玉山頭作紫霄亭如今再得戴
安道拈出舊時山色青
萬里長江一線横好風時送晚潮聲江州司馬呌
不醒呌得廬山分一觥
寄題荆南撫幹胡仲方公𪠘信美樓
大資孫子大参甥磊隗胸中萬卷横樓上已堆千
古恨晚潮更作断腸聲
古有仲宣今仲方二樓分貯一秋江散愁幸有杯
中月莫下南牎下北牎
題劉子遠春風堂
艮齋先生門下士寒星向曉今餘幾春風堂上劉
更生十年桂山問竒字艮齋正派誰真傳更生得
髓仍得肝春風卷着兩袖裏放出摶扶天地間
題劉子遠宴坐畫圖樓
大年小景真兒戲郭熙遠山閑故紙東山一塔作
毛錐試點盧溪一溪水灑出樓前千萬峯一一奔
騰入樓裏金華仙翁強觧事攘我樓中新句子
題太和宰卓士直寄新刻山谷快閣詩真
蹟
快閣江鷗遠避人西昌山月暗吹塵百年卓茂傳
詩印印出風光色色新
太史留題快閣詩舊碑未必是真題六丁搜出嚴
家墨白日青天横紫蜺
同次公觀細陂小坐行店
店歇疑為旅溪行當出郊莓苔依断蓼翡翠上寒
梢
南溪細陂
仙家有藥世無比能乾水銀作銀子老夫却把水
晶環鎔作南溪一溪水閑隨穉子作(作音)兒嬉金沙
玉礫磊細陂水從陂上瀉澗底椎碎水晶聲滿耳
忽然流下片蒼苔一朵碧雲影千里
訪蓬萊老人
不到蓬萊又幾時涼花漸盛暑花稀我來不是忘
歸去忘却來時况道歸
觀基感興
本是輸基強作嬴看來終與好基爭君看國手無
雙底何用旁人捄敗兵
寄謝蜀帥表起巖尚書閣學寄贈藥物
卧雪先生冰雪胸小迂星履領元戎草堂衣鉢風
騷將花屋笙簫造化工杜宇催歸波正綠海棠不
睡燭斜紅遨頭未了詞頭下四世重新六五公
抛官歸隱七經年睡殺山雲笑殺天剰雨残風黃
帽底顛詩中酒白鷗前少年行路今已矣厚禄故
人書寂然只有錦城表閣學寄詩贈藥意悁悁
謝淮東漕虞壽老寳文察院寄詩
詩吸三江捲五湖彫瓊爲句字爲珠前身謝守吟
澄練今代世南行秘書獬豸峩冠久塵醭星辰聽
履即須臾夜來飛入東園去夢裏分明覺後虛
鵷行接翼復分襟酒病詩愁老不禁十載江湖千
里月一生金石兩知心悼亡君有安仁戚歸隱
儂為梁父吟早晚故人天上去未應廊廟忘山林
寄題安福劉道恊涌翠樓
讀書臺南山繞屋恰如萬簮削青玉讀書臺北山
更多又似碧海躍萬波臺邊高人子劉子架樓南
北山圍裏醉中領客上上頭忽驚平地翠浪浮一
浪抛雲入天半衆浪翻空濕銀漢砰轟打到欄干
前天跳地踔乾坤顛主賓拍手呼釣船定眼看來
還不然只是南北幾點山
送胡聖聞入太學
春風吹開孝廉船撞星犯斗上九天夜書細字燈
前月朝茹寒虀甕中雪何蕃省親間一歸陸暢擢
第各一時此行歸來上親壽桂枝滿把香滿袖
程泰之尚書龍學挽詞
廟噐圭璋骨儒林虎豹章韋編雙輔嗣禹跡再平
當月冷談經幄塵昏弄筆床西州何處路溪水咽
梅鄉
公弭江西節儂横南浦舟相逢便金石一别幾春
秋問訊頻黃耳歸休各白頭豊碑那忍讀未讀涕
先流
讀白氏長慶集
每讀樂天詩一讀一回好少時不知愛知愛今已
老初哦殊驩欣熟味忽煩惱多方遣外累半已動
中抱事去何必追心淨不湏掃追歎欲掃愁自遣
還自擾不如卷此詩喚酒一醉倒狂歌謫仙詞三
杯通大道
送幼輿子之官澧浦慈利監税
估人耕貨不耕田也合供輸餉萬屯若道厚征為
報國厚民却是負君恩
素王開國道無臣一牓春風放十人莫羡牓頭年
十八舊春過了有新春
題贑州重建思賢閣
趙公遺愛虎頭城直到張公續此聲前趙後張俱
可閣贑民不用羡西京
題章貢道院
江西道院賦金華近日當塗共兩家更着崆峒三
道院只銷卧治醉鸎花(東道院當塗號江)
與子上野步
籬落深深巷茅茨小小家冬晴好行脚何處不梅
花
送贑守張子智左史進直敷文閣移師八
桂
龍尾名臣進寳奎虎頭移鎮赴榕溪握刀將師迎
牙纛觧辮戎蠻貢象犀翠浪玉虹餘昨夢碧篸羅
帶入新題鳳池雞樹公栖處早箇雲飛不要梯
抛官九載卧柴荆有底生涯底友生白鷺鸕鷀雙
屬玉青鞋布韈一笭箸贑江府主憐逋客尊酒綈
袍篤故情天上故人今又去碧雲西望暮天横
至後與履常探梅東園
雨後霜前梅欲開欲開猶嬾雪風催一秋不到東
園裏從此朝朝暮暮來
兩朵三枝梅正新不疎不密最忺人花枝夾徑嗔
人過絓脱老夫頭上巾
雨澀風酸悶却春日光初暖倍精神天如一面青
羅扇仰看横枝自寫真
題永豊劉伯英雙清亭
銀河一派天上來霜松萬本水際栽公幹作亭占
佳處欄住清風入牎戶醉餘綠綺膝上横學得松
聲與水聲更待九秋月亭午白玉壷中有新句煩
君赤手雙拾取
寄題彭澤王尉(適名自)𪠘舍二境
不遇黃山谷那傳石橘林巖欺小孤頂影落大江
心試聽秋蟲語如聞夜誦音梅仙癖嗜古此外更
幽尋
右讀書巖
人道書巖好誰知石洞竒外纔一徑盡中忽萬峯
欹竅石天成屋泓泉鬼斸池弘中遠孫子宴喜又
添詩
右潜玉洞
題湖北唐憲桂林義學
梅花五嶺八桂林青羅帶繞碧玉簮祥刑使者兩
唐裔親領諸生到洙泗七星巖畔築齋房獨秀峰
尖作筆床買書堆上天中央海表學子來奔忙中
州淑氣無間断南斗文星方炳煥君不見日南姜
相曲江張萬古清風裂雲漢
除夜小飲歎都下酥乳不至
雪韭霜菘酌歲除也無牛乳也無酥貧中却冨何
人會自有村醪不用沽
辛酉正月十一日東園桃李盛開
千萬重山見復遮兩三點雨直還斜行穿錦巷入
雪巷看盡桃花到李花
溪邊回望東園桃李
看花不合在花間外面看來錦一般每一團花三
丈許紅花團繞白花團
上元後一日往山莊訪子仁中塗望見莊
裏李花
莊裏李花何似生山頭轉處最分明轎中舉首聊
東望不見花枝見雪城
李花十里縱長圍漏出桃花片子兒千丈越羅初
水凍中間一點涴燕脂
新栽德安牡丹透根生孫枝皆千葉種也
即非接頭二月(日二)瑞雲紅初開晴曉起看
喜而賦之
日上渾遲在花乘絶早看精神百倍好風露七分
寒夜宴醒猶醉晨粧濕未乾子孫更千億紫笋繞
團欒
送俞漕子清大卿赴召
帝求耆舊憶吾公紫詔斜行下碧穹勵操蘭熏仍
雪瑩作民冬月與春風便登鳳閣鸞臺上小試雞
翹豹尾中十載江湖訪民瘼一時傾倒沃天聦
自笑孤蹤霜乘輕官游何幸並耆英合符先後分
江郡接武差池綴月卿愛我從來兩膠漆與公别
是一親情老身無用難提尚有兒曹累使令
謝江東耿漕曼老寄書并與沈侍郎唱和
詩
朱雀橋邊舊使星五年再照大江明端能記憶誠
齋叟千里書來訪死生
右謝詒書勞苦
碧落侍郎金作句灜州學士玉為章兩公唱和君
知麽箇是安期却老方
右謝唱和佳句
題王子宜主簿青山讀書堂
謝家青山李家據王家青山當家住上頭新作讀
書堂牙籖玉軸古錦囊萬夫攘臂儂掉臂萬事無
味書有味時挑野菜煑一字兒軰不須來染指
夏至雨霽與陳履常暮行溪上
西山已暗隔金鉦猶照東山一抹明片子時間弄
山色乍黃乍紫忽全青
夕涼恰恰好溪行暮色催人底急生半路蛙聲迎
步止一熒松火隔籬明
送子上弟赴郴州史君羅達甫寺正之招
郴山竒變水清寫郴江幸繞郴山下韓秦妙語久
絶絃誰煎鳳觜續此篇君章詞客山水主雲錦聘
君君好赴為尋兩公舊游處得句寄儂儂不妬休
道郴陽和鴈無也曾避雪羅浮去
走筆謝吉守趙判院分餉三山生荔子
吾州五馬住閩山分我三山荔子丹甘露落來雞
子大曉風凍作水晶團西川紅錦無此色南海綠
羅猶帶酸不是今年天不暑玉膚照得野人寒(羊五)
(名綠羅包荔子上上者)
夏夜翫月
仰頭月在天照我影在地我行影亦行我止影亦
止不知我與影為一定為二月能寫我影自寫却
何似偶然步溪旁月却在溪裏上下兩輪月若箇
是真底唯復水是天唯復天是水
夏夜月下獨酌
誰道今年熱今宵分外清竹風秋九夏溪月晝三
更此景天慳與無人酒自傾明朝火織上别作一
經營
月忿雲遮却雲遭月輥翻斬新燈世界特地玉乾
坤兔舞催詩句蟾醒笑醉魂姮家且莫睡照管失
金盆
謝蜀師劉仲洪尚書龍學遣騎詒書之惠
紫衣軍將打門來雲錦書從錦水回箇是國西天
一柱早歸斗下位三能致身將相黑頭在憐我漁
樵青眼開舊日雪山寒刮骨秪今移取上春臺
足痛無聊塊坐讀江西詩
兩脚偏雲水群書久網絲却因三日痛理得數編
詩不借雙高桂毋追一任欹老來非愛病不病亦
何為
夏夜露坐
火老殊未熱雨多還自晴暮天無定色過鳥有歸
聲坐久人將睡更深月始明素娥欺我老偏照雪
千莖
山翠都成黑天黃忽復青月肥過半璧雲瘦不遮
星瓦鼓三四隻村酤一兩瓶人皆笑我醉我獨笑
渠醒
嘉定元年春三月男長孺編定
端平元年夏五月門人羅茂良校正
誠齋集卷第三十九終
