誠齋集卷第四十一
廬陵楊万里廷秀
詩
退休集
初夏即事十二觧
蓮葉頭巾道樣裁仙桃扇子午時回撲蝇堕地猶
能旋閉閤生塵底處來
瑞香端合譜離騷有子傳芳韻亦高失却薰籠紅
錦被化為矮樹紫櫻桃
百日田乾田父愁只銷一雨百無憂更無人惜田
中水放下清溪恣意流
從教節序暗相催曆日塵生懶看來却是石榴知
立夏年年此日一花開
檻中紅藥趁春歸缾裡苛留三兩枝一片落來能
戀我葉梢閣住不教飛
密有花紅綠刺長似來作伴石榴芳金櫻身子玫
瑰臉更喫餳枝蜜果香
玉磬金鍾天半鳴夢中驚我起來聽萬松花上三
更雨政事堂中有此聲
東渚西陂萬馬奔浪花吞盡舊波痕山童莫掃中
庭水要寫錢錢兩點紋
更無一箇子規啼寂寂空山花自飛啼得春歸他
便去元來不是勸人歸
柳外花梢啼亂鸎行人過盡不曾聽得人聽處君
知麽天欲明時第一聲
狭斜只觧賞春紅秋菊冬梅不負公我道四時俱
冨貴一杯催喚藕花風
王家塵柄綠瓊香萱草偷來柄更長蔵却柿紅纓
掃子菖蒲節裡放風光
詩酒懷趙德莊
舊月張三影今時趙半杯誰將牌印子牒過草廬
來一代風流盡餘年鬢髮催愁邊對詩酒懷抱向
誰開(曰某名趙半杯君知否余老病亦只能飲半趙德莊每對客不㵸茗必傳觴半杯笑謂客)
(云杯故)
紀聞悼舊
莫說湘南寺令人絶痛渠中間綠國論偶似絶交
書衫短枯荷葉墻高過筍輿人生須冨貴冨貴竟
何如
郭母孺人李氏挽歌辞
李郭俱名族華婣合兩家藁砧巾角雨郎罷筆頭
花樹秀庭雙玉蓀榮砌百芽半生冰雪節再賦白
山茶
七字敬餞周彦敷府判直閣之官虎城
碧落仙人出作州青原詩伯佐承流江山得助催
新句風月平分入勝游清献濂溪兩賓主崆峒章
貢再賡酬舊時綠水紅蓮客南望旗幢鬢已秋(五僕)
(為贑掾十年前)
端午前一日含笑初折
一點瓜香破醉眠誤他酒客枉流涎如何滴露牛
心李化作垂頭玉井蓮初喜曉光將莞爾竟羞午
影不嫣然忽看吐下金櫻核蔌蔌聲乾暮葉邊
端午獨酌
招得榴花共一觴艾人笑殺老夫狂子蘭赤口禳
何益正則紅船看不妨團明朝便無味菖蒲今
日麽生香一生幸免春端帖可遣漁歌譜大章
送吉州通判趙德輝上印起闕
太守九秋霜通守三春風太守鏡照膽通守淵涵
空古來人才在寒士皇家人才在宗子君看二趙
作廬陵寬猛晦明兩相濟太守已乘八使車通守
合分五馬符行看二趙俱法從老夫别献中和頌
暑中待月小酌
火傘朝張復暮張若教無月底禁當隔林欲上光
先漏窺戶無多氣已凉萬里無雲天似水一奩新
鏡色如霜廣寒宫裡應無酒挽住姮娥勸一觴
夏日小飲分題得菱用轆轤体
不是齊堂觳觫生如何雙觝獨崢嶸犀中忽有紅
尖角天上也無甜底冰只愛衣裳桃杏浅誰知肌
骨雪霜明酒徒苦問渠名姓無姓無名字子陵
移床
清晨暑氣巳愁予何况暘蟲午及晡尋得松風小
凉處移床來坐又還無
午睡起
冰晝能不倦亭午思小睡竹床熱如曬展轉竟無
寐起來搔白首百匝繞簷際政當眊矂中忽有一
竒事一風北戶來穿度南䆫外䆫外蕙初花披拂
動香氣老夫得一凉灑然有生意來日當此時未
知復何似
送章漢卿歸宣城(縡)
竹葉孤斟久梅花遠信疎如何窮巷轍忽枉故人
車伯仲俱佳士雲霄政望渠相從又相别欲别重
躊躇
夏夜喜雨
聽雨初假寐還成睡着休夢中簷奏樂夜半簟知
秋今歲應須熟餘生有底愁無人知喜事課僕織
新篘
題長沙鍾仲山判院岫雲舒卷樓
天柱峯尖半點雲散為嶽麓橘洲春盡供詩客揮
毫裏怪底春空態度新
入夜雲來宿兩牎明朝雲去照三湘也知遠岫無
心出觧后為霖亦不妨
立秋日聞蟬
老火薰人欲破頭喚秋不到得人愁夜來一雨將
秋至今晩蟬聲始報秋
二含笑俱作秋花
秋來二笑再芬芳紫笑何如白笑強只有此花偷
不得無人知處忽然香
秋夜極熱
只怨西風不早歸早歸何似且歸遲姮娥一夜搖
團扇更說明朝日午時
秋神今歲也癡獃行李如何草草回白帝羽衣渾
不帶炎官火傘却將來
葵扇頻揮手巳麻竹床偏熱冷無些面凉却感鬚
根汗省得開門汲井花
題安福劉虞卿敏齋
君不見杜家阿宜開雪䆫日讀十紙月一箱君不
崔家阿立染霜兔暮作千詩朝百賦讀書臺北卯
金刀齋前不種李與桃滿階只種書帶草黃金非
寶書為寶郎君玉樹臨風前咀嚼青竹夜不眠何
須多羡崔與杜諸郎努力青雲路
九月三日喜雨蓋不雨四十日矣
玉帝愁聞早雷公怒見鬚搜龍無嚲處倒海不遺
餘稻裏雲初活蕎梢雪再鋪老農啼又笑欲去且
安居
謝蘇州史君張子儀尚書贈衣服送酒
錢
香山老益窶欲賣宅與田荆南贈春服侍中送酒
錢何如韋蘇州一日兼兩賢酒錢隨春服併至南
溪邊寄物巳不輕意更在物先僕也拙生理巧亦
營不前病廢非為高抛官餘十年紙田蝸牛廬縱
賣誰作緣故人豈云少衮衮青雲端王弘不可作
范叔空自寒忽檻蘇州書冷牎回春暄急褫九月
絺徑追八酒仙竹煙為我喜波月為我妍籬菊凍
不花一笑亦粲然醉中化為蝶飛堕虎丘山齊雲
巳在眼忽然遠於天(煙波月用來教語南溪僕所居村名竹)
九日招子上子西嘗新酒進退格
但令有酒對籬東管得山名不是龍榨裡潑醅迎
節裏雨中移菊自城中多時不飲今辞醉一笑相
懽古罕逢我軰明年當更健不須子細看萸紅
九日菊未花
舊說黃楊厄閏年今年併厄菊花天但挼青蘃浮
新酒何必黃金鑄小錢半醉嚼香霜月底一枝却
老鬢絲邊阿誰會得開遲意暗展重陽十月前
寒雞
寒雞睡着不知晨多謝鍾聲喚起人明曉莫教鍾
睡着被他雞笑不須嗔
南溪上種芙蓉
夾水芙蓉密密栽緣溪斜立照溪開放教十里紅
將去不盡溪流不要回
曉看芙蓉
兩歲芙蓉無一枝今年萬朵壓枝低半紅半白花
都閙非短非長樹斬齊臨水釅粧新雨後出墻背
面曉風西春英笑殺秋英淡秪恐穠於桃李蹊
瑞慶節日同王式之詣雲際寺滿散
金刹深蔵翠巘間鍾聲吹下白雲端誰知東淛能
詩客也到南溪祝聖山重碧清池染衣溼軟紅香
霧襲人寒祝君來歲千秋節着脚含元鵷鷺班
寄王用之判府監簿(兄弟八人)
寅清堂上初相識君如玉樹逢春碧滕王閣下重
相從君如天驥追秋風九州四海王魯公有人不
减漢八龍君才况是廊廟具登庸衣鉢親分付笋
班小試雲霄步州麾妙琢湖山句君不見西京韋
家父子間阿成官職似阿賢皇朝吕家也不悪大
申小申相後先看君一武超韋吕奄有龜蒙再封
魯
王式之命劉秀才寫予真因署其上
淛水東兼淛水西千巖萬岳緫遨嬉游山秪欠金
華債乘興今隨王式之
久雨妨於農收因訪子上有歎
君能過我意殊傾我每看君脚便輕若為泥塗断
還往端令老病底心情未霜楊柳秋猶碧旣雨芙
蓉晩更明旱歲嫌晴不嫌熟今年教熟不教晴
益公題三老圖
郡士劉訥以乘成兄生於乙巳而予丙午誠
齋丁未寫三老圖為題四韻
同辞官路返鄉閭兩驌驦中間以駑前後顧瞻羞
倚玉支干引從偶連珠三人不必邀明月九老何妨
續畫圖從漢二疎唐尹後相親相近此應無
誠齋題三老圖
劉訥敏叔秀才寫乘成先生平園相國及予
為三老圖因署其後
旦奭行間着季真黃冠不合附青雲二南風裏君
知麽添箇委蛇退食人
劉郎寫照妙通神三老圖成又一新只道老韓同
傳好被人指點也愁人
南溪堰灘
爲愛溪流箭樣湍戲抛乱石障清瀾忽如亞父撞
玉斗又似仲尼鳴象環整北移南教儘怒從朝至
午不知還便饒灧滪三巴峽也當龍門八節灘
至後入城道中雜興
至後寒梅未苦繁臘前暖蝶巳偷還隔林日射池
光動碎却池中倒影山
大熟仍教得大晴今年又是一昇平昇平不在簫
韶裏只在諸村打稻聲
問渠田父定無飢却道官人那(聲上)得知未送太倉
新玉粒敢先雲子滑流匙
畦蔬甘似卧沙羊正為新經幾夜霜蘆菔過拳菘
過膝北風一路菜羹香
長亭阿姥短亭翁探借桃花作面紅酒熟自嘗仍
自賣一生割據醉鄉中
豊年物物揔欣驩不但人和畜亦蕃簸處金膚肥
彘母春餘珠屑飽雞孫
山路肩輿倦僕夫家兄為我酒頻沽賣薪人散知
城近啼柳烏忙覺日晡
誰練苕花作雪茸更將楓葉染猩紅姮娥不認推
青女青女又還推化工
忽見輕綃三兩重横遮萬丈翠屏風老夫細熨䰒
鬆眼却是青原隱霧中
春時宿處雨浪浪至後重投張氏莊際晩烏銀何
許買夕陽特地戀寒牎
歐陽伯威挽詞
酒魄飛穿月詩星流(聲去)入脾豪來無一世貧不上
雙眉瀘水竒唐律香城賞楚辞前身定東野又得
退之碑(誌銘益公作)
題東江劉長元勤有齋
蠧簡三更寂寒燈半點慳不知門外雪巳失月中
山白壁非愁禹黃金只鑄顔時來漫拈出掇取桂
枝還
謝永新大夫楊叔裕惠詩
今代吾家後子雲新詩也觧乞(聲去)陳人銀河波浪
痕痕玉花縣風光字字春大勝十年燈火讀更無
半點簿書塵鶚章塞得公車破便合留渠立紫宸
寄袁起巖樞密賀新除仍謝送四縑井詩
集兼懇求陳壻薦書
樞相身通貴思書意轉親四端香雪縠一卷錦江
春公即專堂印儂方理釣緡五公今果六詩䜟也
如神(四世行看六五公僕旧有詩寄樞密云)
知巳熙鴻化陽和被九臯自憐今老病無分惱鈞
陶獨念東床客猶沉左選曹春風半張紙立地作
宜敖(教為宣敖朝士謂宣)
再入城宿張氏莊早起進退格
夢覺月如晝誤驚天欲明起吹松葉燼自點&KR0875;花
燈山轎巳十里譙門才四更脚根豈無火鬚上也
成冰
與次公夜酌
湯盂深浅任横斜酒力微醺略減些翦燭小童殊
觧事不留燭燼却留花
不寐
脚㡳神通也自強三更報我有飛霜人言冬夜長
如歲不寐方知歲未長
野望
也知口業欠消磨造物嗔人奈口何莫管詩人例
寒餓且容老子小婆娑
野童擷菜疎移步客子追程有底忙茅屋破時偏
入畫布衫洗了曬枯枽
瑞香盛開呈益國公二首
近看丁香萬粒攅遠看却與紫毬般誰將玉膽薔
薇水新濯瓊膚錦綉禪淨界薰脩爾芬馥無人翦
剔自團欒下元前至上元後省得龍沉與麝蘭
針來大笋束仍攅作麽開時色兩般荀令金爐炷
沉水昭容紫䄂襯中禪同花異葉株株異一種欒
枝節節欒雪裏寒香得三友溪邊梅與畹邊蘭
余處恭少師左相郇公挽辞
上聖臨三極維師正百工忠清兩楊綰誠一再溫
公衡嶽摧天柱明堂失棟隆初元得名相不待卦
非熊
右一
孝廟乘乾日光宗宅震宫夔龍池集鳳黃綺翼高
鴻初政扶皇極三朝抗大忠暮年坐黃閣萬古一
清風
右二
天下非無士胸中自有人如何初拜相首薦一遺
民恩我丘山小懷公骨肉親白頭哭知已東望獨
傷神
右三
寄題龍泉項聖與盧溪書院
三顧先生得麟筆付囑遺經誰第一獨將麟髓飯
澹翁項家阿英亦其乙澹翁孤忠貫兩儀阿英卓
行徹九扉旌門一日插天半却把此筆傳阿宜阿
宜阿囝續弓冶盧溪書院聲無價不論當家與外
人不日天池看渾化(蕭子荆先生傳春秋學蕭先忠簡胡先生與項德英同師)
(顧隱客生自號三)
送西昌大夫趙嘉言上印赴闕
西昌難作(佐音)自古傳卓令趙令不作難二令來時
民頓寬二令去日官餘錢從來美政人難継二君
雙美今誰似卓令巳作中都官趙令也合即綴卓
令班
山茶
樹子團團映碧岑初看喚作木犀林誰將金粟銀
絲膾簇飣朱紅菜椀心春早横(聲去)招桃李妬歲寒
不受雪霜侵題詩畢竟輸坡老葉厚有稜花色深
(甲徤花深少態鶴頭丹東坡山茶詩云葉厚有稜犀)
夙興待旦二絶
覺後難重睡醉餘還獨醒東牎不肯白挑盡一燈
青
村裏無銅漏金雞管殺更百聲猶未曉却等第三
聲
癸亥上巳即事
怪底風光好還當上巳辰柳鸎樊子口梁鸞趙家
身花落春容瘦隂濃夏意新曬書仍焙藥幽事也
勞神
登度雪臺觀金沙荼䕷
金沙缾子荼䕷粟一一尖紅映圜綠只銷三日雨
和風化作真珠堆錦褥饒渠飛度雪前開開了却
吹香雪來紅紅白白照天半醉倚琱欄眼凌亂
古風敬餞吉州梁史君
南方儒先囿三山山中豹蔚推伯鸞手拏枝桂下
廣寒身作德星南斗間治行第一聞九關再分魚
書朱兩幡豊湖夜敲坡老門螺浦曉酌六一泉露
冕朞月惠化傳清原改色白鷺妍白叟鼓腹黃童
顛麴生打開禁酒國雲子湊集移粟船向來醉人
號一瑞如今醉人横路眠滿城米賤酒更賤盡道
人皆有一天如何癖愛香火綠三章呌閽覓散仙
定知不晩當賜環金貂玉珮香案前
古風敬餞都運煥章雷吏部祗
召入覲
高皇中興社稷臣紫巖先生第一人來從紫巖住
紫蓋鴻鈞轉作湘中春風流人物被草木香滿橘
洲連嶽麓一時賓客盛鄒枚明月夜光和結綠雷
家夫子龍鳳章優入其室升其堂朱幡玉節徧南
紀錦帳綾衾推望郎使星下照翼軫旁西山南浦
回風光渠儂别有經世具袖却兩手惟深蔵玉皇
喚渠登廟廊小却猶在持橐行野人亦沗同門者
久挂衣冠卧林下病身只合釣煙波兒軰猶堪累
甄冶
子年劉郎寫余老貎求贊
鬢少梳欲無髭短鑷更少搔鬢祗撚髭覓句何日
了
暮行田間
布榖聲中日脚收瘦藤呌我看西疇露珠走上青
秧葉不到梢頭便肯休
水滿平田無處無一張雪紙眼中鋪新秧亂插成
井字却道山農不觧書
清曉趍郡早炊幽居延福寺
小轎欹還正荒蹊細又紆危峯上金鏡遠草乱瓊
珠霧外鍾聲近花梢殿脊孤老僧知我冷展席傍
紅爐
午過烏東
險盡塗初坦寒輕日向中稻雲遲雨碧蕎雪早霜
紅五日再行役二年三鞠躬只言棄官久却與在
官同
晩宿小羅田
青林化作萬黃金落日光寒色却深仰看松梢數
松子不妨更與數松針
倒盡菰蒲折盡荷芙蓉臨冰恨無多一花却有兩
花影東卧斜陽西卧波
蕭灑低低屋虛明小小䆫客間那得許䆫外更寒
江
白酒聊三琖青燈欲二更倦來乘急睡過了睡難
成
後一月再宿城外野店夙興入城謁益
公
吹燈覧鏡又忽忽烏帽新時白鬢空殘月忙追曉
星上飛霜先到轎牎中如何五鼓寒十倍不肯半
分饒一翁到得火輪相暖熱山霏特地碧朦朧
歸途未信欲斜陽只怪行人影轉長松壽巳高猶
綠髮楓年方少更紅裳秋光便是天金谷畫本偷
歸我錦囊只怨衝寒歎行役青鞋布襪却芬香
題胡季亨觀生亭(物生意之義取觀天地群)
誰信秋霜臘雪中雪中霜裏有春風菊花未了梅
花發休說桃花入嫰紅
漏泄春光有阿亨一雙詩眼太乖生草根未響渠
先覺不待黃鸝第一聲
胡季亨贈集句古風效其体奉酬
秋氣集南磵清風來故人遺我一端綺桃李不成
春大句斡元造高詞嫓皇墳百衲收寸錦一字買
堪貧苦恨鄰里間良覿渺無因今日是何朝始聞
扣紫荆黃菊有佳色寒水各依痕且共歡此飲重
與細論文何以報佳惠山中有白雲
十月久雨妨農收二十八日得霜遂晴喜
而賦之
兩脚麻相似禾頭耳欲生風收白癡霧霜作上牢
晴逗曉雙栖鵲巡簷數喜聲呼兒洗塵甑忍餓待
新秔
早起
黃菊花繁依舊臞牡丹葉落恰如枯霜中蚱蜢凍
欲死緊抱寒梢不放渠
蠅虎六言
長有青蠅入夢初無白額負嵎傳業羲皇網罟齊
名鬭㝅於莬
進退格寄張功父姜堯章
尤蕭范陸四詩翁此後誰當第一功新拜南湖為
上將更差白石作先鋒可憐公等俱癡絶不見詞
人到老窮謝遣管城儂巳晩酒泉端欲乞移封(父功)
(章號白石道人詩號南湖集堯)
寄題八桂張松卿義莊
張氏避氊裘邢遷來桂州買田同族食作計豈孫
謀公藝君今是希文古罕儔荆花再連理萱草更
千秋(夫人之命為之夫人高年康強云張氏避地自邢來相此莊松卿奉母)
陳商卿挽辭
遠緒傳媯水高風似太丘萱堂魚躍雪蘭砌鶚横
秋杖屨疎金谷鶯花冷玉舟行看紫鸞紙告第賁
松楸
嘉定元年春三月男長孺編定
端平元年夏五月門人羅茂良校正
誠齋集卷第四十一終
