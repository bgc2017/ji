誠齋集卷第二十二
廬陵楊万里廷秀
詩
朝天集
瑞香花新開
外著明霞綺中裁淡玉紗森森千萬筍旋施兩三
花小霽迎風喜輕寒索幕遮香中真上瑞蘭麝敢
名家
老子觀書倦昏然睡思來夢中誰喚醒牎外瑞香
開只道花頭細能追國豔回慇懃伴幽獨渠與一
瓶梅
短短熏籠小團團錦帊圍浮陽烘酒思沉水著人
衣抹利通家遠楠花具體微春愁渾瘦盡别有瘦
中肥
雪裏移蒼斛梢頭點翠芒只銷三日暖便圻數花
房紫䄂染難透瓊膚曬轉香小留供鼻觀開去未
須忙
馨德潜丘岳春風是往還新從衆香國移種洞庭
山孤韻真無對千花夐莫攀騷經吾欲續譜入芷
蘅間
謝李元德郎中餉家釀
長史銜杯太白醺詼詞笑殺古來人至今太白一
船酒不飲還將飲子雲
惠山山下玉泉香釀作鵝兒一拂黃吏部只知防
姓畢不知吏部有他楊
初出貢院買山寒毬花數枝
寒毬著意殿餘芳小底來禽大海棠初喜豔紅明
莟子忽看淡白散花房風光不到棘圍裏春也也尋
茅舍旁便有蜜蜂三兩軰喙長三尺繞枝忙
紫牡丹
萬花不分不春妍至竟專春是牡丹紫錦香囊金
屑暖翠羅舞袖掌文寒恨無國色天香句借與風
條日萼看家有洛陽一千朵三年歸夢繞欄干
歲歲東風二月時司花辛苦染晴枝夜輸百斛薔
薇水曉洗千層玉雪肌寒食清明空過了姚黃魏
紫不曾知春愁蹙得眉頭破何處如今更有詩
上巳同沉虞卿尤延之王順伯林景思游
湖上得十絶句呈同社
鵠袍林裏過芳辰聞道春來不識春及至識春春
巳老於中更老是詩人
緫宜亭子小如拳著得西湖不見痕湖上軒牎無
不好何須抵死㨂名園
孤山山後北山前十里長堤隔兩邊一行垂楊綠
無縫石橋通處過春船
天色䰒鬆未肯收吾儕自樂不曾愁隨宜旋旋商
量著晴即閑行雨即休
籃輿休上馬休騎濕却青鞋也不辞㨂取雨絲疎
處去攜笻且謁水仙祠
雨催杖屨却湏回捲上疎簾眼頓開十里湖光平
似鏡柳梢梢外一船來
湖上春游只愛晴何朝何夕不晴明絶憐疎雨微
雲裏點綴湖山分外清
凭久欄干可一桮湖山飛入水中來多情燕子能
相勸舞破春風去却回
今年山路少人來酒肆蕭然綺席埃政爾坐愁春
寂寞畫船簫鼓忽如雷
岸上湖中各自竒山觴水酌兩皆宜只言游舫渾
如畫身在畫中元不知
䟦淳溪汪立義大學致知圖
杏壇何物是家風只在當人阿堵中誰作新圖漏
消息淳溪溪上釣魚翁
此事元無淺與深着衣喫飯送光陰却緣說似癡
人夢便向汪家圖裏尋
景靈宫聞子規
今年未有子規聲忽向宫中樹上鳴告訴落花春
不管裴回曉月恨難平斜風細雨又三月柳絮浮
雲空一生豈不懷歸歸未得倩渠傳語故園鸎
寄題劉成功錦里
嘉林市中塵一丈嘉林寺後竹千竿先君授徒竹
䆫底我初識君俱少年同師同舍同筆硯火冷燈
青飛雪片春風一夜吹林花南北飄零各星散我
今頭白苦思歸羡君山園芋栗肥為君題作小錦
里君應一笑巾墮几
讀淵明詩
少年喜讀書晩悔昔草草迨今得書味又恨身巳
老淵明非生面穉歲識巳早極知人更賢未契詩
獨好塵中談久&KR2214;腵處目偶到故交了無改乃似
未見寶貌同覺神異舊翫出新妙琱空那有痕滅
跡不湏祲腹腴八珍初天巧萬象表向來心獨苦
膚見欲幽討寄謝潁濱翁何謂淡且槁
送謝子肅提舉寺丞
天台山秀古多賢晚向池塘識惠連十載江湖州
縣底一言金石冕旒前方陪廷尉甘棠舍又賦皇
華小雅篇拾得澄江春草句端能染寄仄釐牋
誰遣孤舟蓑笠翁強隨桃李競春風交情頃刻雲
翻手古意淒涼月印空可笑能詩今謝朓也能載
酒過楊雄待渠歸直金鑾日我巳煙沙放釣筒
送錢寺正出守廣德軍二首
四十專城古巳稀君侯五七更英竒九重臨遣廷
尉正千里驩迎循吏師鴻鴈同科金玉律鵷雛先
集鳳凰枝少年勇退無人會孤竹初心遜伯夷(正寺)
(外將還朝寺正力請外以遜其進取與兄同大法之科寺正先召用今其兄)
辛卯中書落筆年曾陪學士堵墻間看渠手把州
麾去故里春迎晝繡還我似青蒿君玉樹君方綠
鬢我蒼顔一尊話别休辤醉報政歸來紫禁班
鄕士李英才得老潘墨法善作墨梅復喜
作詩艮齋目以三竒贈之七字復同賦云
吾卿李君磊嵬胸夜持雲梯倚秋空月中奪得修
月斧斫倒南山千歲松束歸丹竈和玉桂燧出綠
霧霏鸞龍擣成玄圭與蒼璧灑作横枝歲寒色庾
嶺霜林和靖園掇入生綃供戱劇幻松作璧璧作
梅豪氣勃欝尚不開瓊艘滿釂梅雪下吐出西湖
有聲畫
送姜䕫堯章謁石湖先生
釣璜英氣横白蜺欬唾珠玉皆新詩江山愁訴鴬
為泣鬼神露索天洩機彭蠡波心弄明月詩星入
腸肺肝裂吐作春風百種花吹散瀕湖數峯雪青
鞋布韈軟紅塵千詩只博一字貧吾友夷陵蕭太
守逢人說君不離口䄂詩東來謁老夫慙無高價
當璠璵翻然却買松江艇徑去蘇州参石湖
三月二十六殿試進士得罪集英殿門
金戺瑤階日月邊曉風花柳帶非煙千官剣佩鳴
雙闕萬國英豪到九天玉座忽臨黃繖正御題
初出紫衣傳小臣何幸陪諸老待罪重來十六年
(省試主司待罪余壬辰春亦以)
九虎遮蔵造化機御題過午始聞知乾坤闔闢
兼文武雲漢昭回具訓詞武帝上嘉真戲耳放勲
清問政如斯諸儒莫作公孫子千載何曾遇
聖時
趙達明大社四月一日招游西湖
今日清和和又清王孫領客出都城好天勝日能
多少三到西湖始一晴
畫舫侵晨繋柳枝主人生怕客來遲嬌雲嫰日無
風色幸是湖船好放時
船從詠澤過孤山徑度琉璃一簟間隔岸多情楊
柳樹向人招喚俯煙鬟
御池水滿苑門開泥帶飛花路帶苔到得孤山翻
作悪海棠閙日不曾來
萍生兒子點疎星荷捲文書立萬丁回首南高峯
上塔手中攀得玉竛竮
橘花如雪細吹香杏子團枝未可嘗行到陳朝枯
柏處孤山山背水中央
和靖先生墳已荒空餘松竹故蒼蒼王孫自洗鸕
鷀杓滿酌真珠酹一觴
行盡孤山碧四圍却尋初路得來時好風借與歸
船便吹近瓊林却不吹(前小泊聚景園)
風撩太液小荷欹日麗長楊花影低闌入苑中啼
不歇恨身不及一黃鸝
葱蘢晩色正佳哉苦被歸鞍緊緊催船壓浮荷沉
水底湏臾船過却浮來
紅玫瑰
非關月季姓名同不與薔薇譜諜通接葉連枝千
萬綠一花兩色淺深紅風流各自燕支格雨露何
私造化功别有國香收不得詩人熏入水沉中
省中直舍因敲新懷周元吉
老眼逢書怯細看抄書一事更應難昨攜如意敲
新籜右臂朝來作許酸
尚有周郎手種痕懷人將竹當人看寄言黃鶴樓
前客今歲新添十五竿
老竹堅剛幼竹柔此君年少也風流錦衣脱體未
全瘦雪粉圍腰猶半愁
含笑
大笑何如小笑香紫花不似白花粧不知自笑還
相笑笑殺人來断殺腸
枇杷
大葉聳長耳一梢堪滿盤荔支分與核金橘却無
酸雨壓低枝重漿流冰(聲去)齒寒長卿今尚在莫遣
作園官
走筆送濟翁弟過浙東謁丘宗卿
出省還家思巳昏荅書見客腹仍煩政愁獨酌無
佳客家裏詩人忽扣門
若見丘遲問老夫為言臞似向來臞更將雙眼寄
吾弟帶去稽山看鑑湖
題西湖僧房
竹林深處著禪房下却疎簾自炷香書畫隨宜遮
四壁閑欹瓦枕小藤床
省中見樹上啄木鳥戲題
一啄高高一啄低一聲聲急一聲遲可憐去蠧勞
心口蟻入枯棃自不知
山丹花
春去無芳可得尋山丹最晩出雲林柿紅一色明
羅䄂金粉群蟲集寶簮花似鹿葱還耐久葉如芍
藥不多深青泥瓦斛移山蘤聊著書牎伴小吟
四月十七日侍立
集英殿觀進士唱名
殿上臚傳第一聲殿前拭目萬人驚名登龍虎黃
金牓人在煙霄白玉京香滿乾坤書一卷風吹鬢
髮雪千莖舊時脱却銀袍處還望清光侍集
英
無題
坐看胡孫上樹頭旁人只恐墮深溝渠儂狡獪何
湏教說與旁人莫浪愁
張功父索余近詩余以南海朝天二集示
之蒙題七字
作者于今星樣稀凄其望古駟難追空桑孤竹陶
元亮玉佩瓊琚杜拾遺自笑唫秋如嬾婦(見古今蟋蟋也)
(注)可能擊鼓和馮夷報章不作南金直慙愧君家
丙藁詩
蒲萄架
纔喜盤藤捲葉生又驚壓架暗陰成夏褰凉潤青
油幕秋&KR0933;甘寒黑水精近竹猶争一尺許抛鬚先
罥兩三莖今年乞種西江去長是茅齋怯晩晴
送沉虞卿秘監脩撰將漕江東
蓬萊仙伯沉東陽領䄂諸儒太極旁東壁二星雲
漢近西崑群玉簡編香雞翹豹尾無多子錦䌫牙
檣有底忙建業江山入詩集却歸天上侍
虚皇
再入脩門訪舊游故人相見喜還愁茂林脩竹君
髯碧折葦枯荷我鬢秋莫把昇沉著懷抱古來覧
聖幾公侯一尊追送江東棹夢逐清波弄白鷗
臨賀别駕李子西同年寄五字詩以杜句
君隨丞相後為韻和以謝焉
我本南溪老手弄溪中雲誦詩愛招隐讀騷續湘
君忽捧公府檄遂遠先人墳春暮歸未得落花政
紛紛
老拙誰肯伴束書自相隨此外無長物猶有一䲭
夷小醉即孤詠自遣不要竒西湖妙天下未羡習
家池
謪仙幾代孫今日臨賀丞風月三千首吾子豈未
能長把脩月斧細彫玉壷冰天池羽翼就即看垂
天鵬
曲江與臨武彼此昔相望一嶺大如礪誰云隔尋
丈離合非人力此事要天相昇沉亦偶然豈問優
與髒
買山蓻花竹長恐落人後不見竹林人山王非爼
豆市門能幾許掉臂日奔湊遲子來朝天商略陳
薄陋
游水月寺
菸日蔫雲乍暑天倦投山寺借床眠清凉世界誰
曾到却在紅塵紫陌邊
題水月寺寒秀軒
小寺深門一逕斜繞身縈面緫煙霞低低檐入低
低樹小小盆盛小小花經蔵中間看佛畫竹林外
面是人家山僧笑道知儂渴其實迎賓例瀹茶
歸塗觀劉寺新疊石山
風月肝脾冰雪胸道人妙手鑿虚空斸翻諸嶺雲
煙骨幻出山巖紫翠峯細看分明非飣餖如何彫
得許玲瓏為誰苦死忙歸去知是斜陽是晚鍾
題劉寺僧房
曾醉山間金叵羅山應識我我懷他頓添花竹明
松檜依舊菰蒲暗芰荷試問錦屏無恙否向來梅
樹已無多未須看遍新亭榭勝日重來一一過
和嚴州添倅趙彦先寄四絶句
不見王孫今九春新詞麗曲爽心神只言風月平
分破却是江湖一散人
自摶蒼壁自抄書雪乳一甌香一爐有得俸錢無
吏青如公官况世間無
昌歜佳辰風自南黃梅釀出雨鬖鬖綺琴繡叚能
分似報不如儀獨不慙
雛鳳今年又一鳴芝蘭秀發不曾停州前争探黃
金牓却報城隅最冷廰
戲題檐間蜘蛛
屋角籬尖竹樹隂可憐用盡許機心凝身不動如
無物頓網輕搖試有禽絲貫日華明五色戲隨風
舞忽千尋看渠經緯來還去忘却摧隤立不禁
䟦忠敏任公遣帖(謂二蔡也諱伯雨卞京)
巿中貨鴆作参苓遮莫秦和苦口爭殺盡蒼生消
底物卞京兩把老蔓菁(為参故首句云公帖中謂曾布)
同尤延之京仲遠玉壷餞客
南漪亭上據胡床不負西湖五月凉十里水風已
無價水風底裏更荷香
金桮玉酒沉(聲去)寒冰青李來禽尚帶生不是此間
無暑氣湖風吹取過臨平
玉壷餞客獨趙達明末至云迓族長於龍
山且談道中事戲為紀之
南山行盡到西湖却上扁舟赴玉壷十里便成三
十里暑中何處不長塗
公子從來火傘中解衣未定語怱怱山行觸熱端
何事夾路楊梅樹樹紅
食蓮子
綠玉蜂房白玉峯折來帶露復含風玻瓈盆面冰
漿底醉嚼新蓮一百蓬
白蓮
井花新插白芙蕖坐看紛紛脱雪膚自拾落英浮
水面玉舟撩乱滿江湖
酷暑觀小僮汲水澆石假山
堂後檐前小石山一峯瘦削四峯攅忽騰絶壁三
千丈飛下清泉六月寒乃是家僮聊戲事倒傾古
井作驚湍老夫畏熱年來甚更借跳珠裂玉看
清曉湖上
山腰輕束一綃雲湖面初顰半蹙痕未說湖山佳
處在清晨小出湧金門
菰月蘋風逗葛裳出城趁得上番凉荷花笑沐燕
支露將謂無人見曉粧
六月西湖錦繡鄉千層翠蓋萬紅粧都將月露清
凉氣併作侵晨一噴香
大兒長孺同羅時清尋凉監橋
燈火希疎夜向中追凉只與熱相逢意行行到新
橋上兩岸無人四面風
曉出兜率寺送許耀卿
天竺興雲線許長須臾遮盡衆蒼蒼何如灑作千
峯雨乞與都城六月涼
兜率山深露氣清柳隂暗處藕花明無端拾得閑
煩惱背却西湖又入城
蒲橋寓舍劇暑
三歲都城寓遠坊今年一熱古無雙夜來何處山
村雨涼到蒲橋橋北䆫
林景思寄贈五言以長句謝之
華亭沉虞卿惠山尤延之每見無雜語只說林景
思試問景思有何好佳句驚人人絶倒句句飛從
月外來可羞王公薦穹昊若人乘雲駕天風秋衣
剪菊裁芙蓉暮宿銀漢朝蓬宫我欲從之東海東
西湖柳色二三月相逢一笑冠纓絶醉招和靖呌
東坡一吸西湖湖欲竭我醉自眠君自顛路人往
往指作仙此軰何曾識此樂識與不識俱可憐别
時花開今已落思君令人瘦如鶴夢裏隨君攜酒
瓢同登天台度石橋瀑泉界天瀉雲窟長松拔地
攙煙霄與君䏈句章未了帝城鍾動西峯曉海風
吹&KR1089;珊瑚枝乃是先生寄我詩火雲燒江江水沸
君詩清涼過於水定知來自雪巢底恍然坐我天
台寺
李仁甫侍講閣學挽詩
紫橐猶黃帽青燈到白頭芝庭過晁董金鐀續春
秋曉月承明寂東風玉壘愁慇懃倩潮水將淚去
西州
高議春江壯長身野鶴孤生涯一杯酒行李五車
書凡例今迂叟聲名後老蘇岷峨氣悽愴不為玉
將珠
故王氏令人挽(舍人妻陳安行)
貝葉参秪樹蓍簮當副笄來嬪舍人樣如古大夫
妻鸞誥金花濕芝庭玉樹齊藥成奔月去寂寞海
山西
西掖梧方茂南瀕藻已蕪謝庭風絮遠潘室月䆫
孤有訓才吾子無人乳阿姑弔賓成白鶴卜地得
青烏
錢仲耕殿撰侍郎挽詩
易髓三爻表恩波九里強貫珠程氏傳炊玉范家
莊荷橐中年紫芸籖到老香不應踰耳順便返白
雲鄕
使節三持玉州轓兩畫熊雪山郇寶白冰漕太倉
紅理世非輕士才難會憶公石峯當西子作殉送
青楓
周子及監簿挽詩
科目連雙中聲名莫二渠手曾攀折檻客有泪辭
車速化非吾事偷閑只古書黑頭黃壤去有昊定
何如
投老欣相得論心恨較遲披文流涕䟽分韻泛湖
詩天奪過逢樂人興殄瘁悲何湏金馬客觧製玉
樓辭
洪丞相挽辭
乾道扶初旭中台煥五雲纔登右丞相已拜大觀
文胡不遲朞月看渠集茂勲一朝驚玉折千載歎
芝焚
家譜忠仍孝詞林博更宏牧羝無是子雛風有難
兄誰謂身非逹其如道不行青蠅滿天地白日轉
清明
太令人田氏挽辭(仲之母王侍郎謙)
天竺瓊為岫西湖錦作春輕軒過微雨小宰太夫
人游覧年年好恩封日日新如何君氏賵忽費水
衡銀
家食初偕隐君羹晚得嘗金花千軸告玉樹五枝
香咫尺相山室葱朧瓦廟岡真令淮水絶依舊慶
源長
嘉定元年春三月男長孺編定
端平元年夏五月門人羅茂良校正
誠齋集卷第二十二終
