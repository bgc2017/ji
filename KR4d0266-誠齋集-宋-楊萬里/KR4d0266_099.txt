誠齋集卷第九十九
廬陵楊万里廷秀
雜著
題跋
跋郭功父帖
俗吏之冗不得觀書功父所厭此殆子同病也
跋薛諫議曾都官帖
薛諫議曾都官與親戚少者書前署名而後花押
使施之今之後生怒罵不置矣
跋山谷小楷書陸機文賦帖
予嘗見前軰言山谷先生為人書古人詩文初非
検書亦非已出必問求書者曰子欲某史某傳乎
某賦某詩乎文選諸賦自三都二京子虛西征江
海之外文賦辞最多而先生一筆為晁仲詢芻民
書之雖未卒章亦不少矣今之士引筆未識偏旁
姑無以譙為也能不検書而寫古人詩書字六七
十如五六十者有幾顧曰筆畫記誦學之末乎尒
以此帖示之得覆醬瓿其榮厚矣年月日某跋
跋王才臣史論
此吾友王子俊才臣年十七時所作歴代史論十
篇也是時老氣横九州毫髮無遺恨誰謂只今猶
在餘子後耶今尚書承旨周公每歎科舉之刀尺
精於擇士而粗於擇有司魚網之設鰕則麗之其
意端為王子發也吾又奚言
跋曾逹臣所作蜥蜴螳蜋墨戲
皈愚居士曾逹臣子家親戚且最厚者子知其蓄
學問善議論今古而已其子無逸為子出二蟲敗
紙而有生熊子既驚喜其竒觀又歎平生初不知
逹臣之多能也所挾愈大者其知愈狹子之不知
逹臣獨此而已乎之二蟲又何知淳熙己亥季冬
十七日誠齋野客楊某書
跋尚帳幹所蔵王初寮帖
覧王初寮帖卷首愛其字畫美秀然其神氣風骨
竟莫名其冑出也最後次韻尚仲明衡陽十絶句
如歗臺鴈峰等字乃知其為東坡之别子豈其出
之於建炎之後而閟之於宣政之間耶籧篨之下
誰知庚水政在此也
跋東坡所書雉帶箭大字帖
東坡先生所挾孰非招尤取嫉之具復出此掀天
决地大字投畀嶺海豈元符大臣罪哉
跋米元章登峴大字帖
某學書最晩雖遍參諸方然袖中一瓣香五十年
未拈出也今得見米禮部登峴大字乃知李密未
見秦王耳
跋尚仲明文藁
知已在言路此巧宦者進軟語待彈冠之秋也尚
仲明抵之以書規其患失而詭其盡言拙矣哉
跋謝昌國所作何孝子傳
昔柳子厚叚太尉事以諗史官今謝子書何孝子
事以諗予予野人也何孝子於是為不遇矣年月
日楊某跋
跋韶州李倅所蔵山谷畫劉夢得王謝堂
前燕詩帖
此山谷皈自黔南之官當塗時所作也雖放舟大
江順流千里而兩川雲煙三峽怒濤尚勃欎洶湧
於筆下
跋蘇黃滑稽錄
此東坡山谷禮闈中試筆滑稽也蓋莊周惠子不
幸再相遭者或問二先生語何經見子曰坡谷聞
之憑虛公子憑虛公子聞之亡是公亡是公聞之
非有先生
跋東坡小楷心經
予每見山谷自言學書於東坡初亦嘸然恐是下
惠之魯男子也今觀心經乃知波瀾莫二昔宋人
請南宫長萬於陳陳人飲之酒醉而以犀革裹之
比及宋手足皆見
跋劉原父制詞草
歐陽脩宋祁范鎮王疇宋敏求
敕古之為政者法後王為其與已近於其制度
文物之可觀也(也故采)唐有天下且三百年其聖
君賢臣忠相與經榮扶持之(功美政善謀固美政盛德顯)
(史之所記官非其人巳史其行事多矣而)記述失序(至於使臣)興壊
成敗之迹晦而不章朕甚恨(勒成一故擇廷官使筆削)
(具官其創列家之具某某)統紀裁成大體具官某具(罔洽羅具官某)
(博洽緝異聞遺逸官某)厥恊異同凢十有一年大典乃(冨閎)
(精覈立皆讎)
