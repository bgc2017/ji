誠齋集卷第三十五
廬陵楊万里廷秀
詩
江東集
舟過城門村清曉雨止日出
五日銀絲織一籠金烏捉取送籠中知誰放在扶
桑樹秪怪滿溪煙浪紅
深村可笑是居民生長深山野水濱緫出籬東擕
穉子走來岸上看官人
䰒鬆睡起攬詩編信手繙來誦數篇忽有篙聲仍
絶呌隔篷知是上灘船
行人都上半山青記得前朝傍險行左右回身看
不徹兩邊巳失一灘聲
地錦花鋪地錦衣碧茸上織紫花枝垂楊舞罷鴬
停唱不捲華絪待阿誰
入浮梁界
濕日雲間淡晴峯雨後鮮水吞隄柳膝麥到野童
肩漚漩嬉浮葉炊煙倒入船順流風更順只道不
雙
小灘
溪水無情如有情落灘告訢不堪聽前波到此方
鳴咽後浪依前作許聲
水到灘頭似語離自知無復再歸溪臨流莫灑離
人淚幸自灘聲未苦悲
船裏征人政念歸居人來看却嗟咨居人秪羡征
人著(斫音)世世安生不自知
秧疇
田㡳泥中跡尚深折花和葉插畦心晚秧初撚金
狨線先種輸他綠王針雲壟霧疇俱水響絲風毛
雨政春隂莫聽布穀相煎急且為提壷強滿斟
水中山花影
閉轎那知山色濃山花影落水田中水中細數千
紅紫點對山花一一同
宿樂平縣北十里西塘
破店能無漏孤燈肯更明中間通客路終夜有人
聲坐又坐不得眠來眠未成如何故山友抵死怨
躬耕
道旁桐花
春色來時物喜初春光歸日興闌餘更無人餞春
行色猶有桐花管領渠
過樂平縣
笋蕨都無且則休菜無半葉也堪羞滿城都賣雪
花薺昨日愁人未是愁
過翥山渡
自閏月十九日過宣城入寕國績溪新安休
寕祈門浮梁至樂平皆山行三月四日出樂
平南二十里許過渡處始得平地江流甚闊
喜而賦之
千重溪水萬重山半月深行井底天井外還來天
大(惰音)在江心一眼四無邊
過白土嶺望見芙蓉峯七八峯最東一峯
特竒里人名為芙蓉尖云
看山須是高處看低處看來元不見君看矮子仰
高人只識長身那識面今晨雨止昇火輪一光銷
盡千山雲千山數日眼中失今晨頭角都爭出初
登峻嶺也心驚上到絶頂忽眼明天外數枝青玉
筆飛入錦囊寒突兀問來還是芙蓉尖闊開兩牎
高捲簾
田路泥行
路是新泥作泥逢積雨滂如緣大鮎脊更繞九羊
腸前店看殊近行人覺轉長商量避五嶺辛苦恰
相當(不苦避五嶺之險故取祈門初欲取務源路孫德操力勸云)
入弋陽界道旁兩石山一曰蘆山絶妙
一曰石人峯次焉上有一石起立如人
形云
一色將蒼玉雙堆作假山峯巒妙天下花草半巖
間舊瘦天風骨新晞雨䯻鬟何人緣底恨化石立
孱顔
芙蓉渡酒店前金沙芍藥盛開
山店春光也自妍芙蓉渡口數家村笋輿低過金
沙架篱落疎圍芍藥軒孤客倦游殊寂寞兩花作
意與温存可憐經眼怱怱去不拆紅香到綠尊
晨炊横塘橋酒家小牎
飢望炊煙眼欲穿可人最是一青帘雙渠走水穿
三店獨樹欹流蔭兩簷牎扇透明仍挂上爐香未
燼更多添山村秪苦無良醖嫌殺芳醪似蜜甜
午憩馬家店
兩日田間路泥深惱殺儂却從平地上再入亂山
中水送隨行日牎留退後峯生衣兼草靸年例試
春風
過松源晨炊漆公店
側塞千山縫也無上天下井萬﨑嶇昨朝曾過芙
蓉渡尋到溪源一線初
山北溪聲一路迎山南溪響送人行也知流向金
陵去若過金陵莫寄聲
後山勒水向東馳却被前山勒向西道是水柔無
性氣急聲聲怒慢聲悲
日高谷底始(聲去)微暄嵐翠依然透骨寒說與行人
忙底事金雞聲裏促銀鞍
莫言下嶺便無難賺得行人錯喜&KR0794;政入萬山圍
子裏一山放出一山攔
政是行人腸断時子規得得向人啼若能淚得居
人臉始(聲去)信春愁緫為伊
獵橋午憩坐睡
路是山腰帶苔為石面花隔溪聞鳥語疎竹見人
家兩足晴須耐神勞睡却佳睡魔推不去知我怪
新茶
荅徐子材談絶句
受業初参且半山終須投換晚唐間國風此去無
多子關棙挑來秪等閑
過丫頭巖
告老身心日互催又將烏帽點黃埃丫頭巖下來
仍往四十三年十二回
野薔薇
紅殘綠暗巳多時路上山花也則稀藞苴餘春還
子細燕脂濃抹野薔薇
道旁石榴花
待闕南風欲炷香東風打併住西堂石榴已著乾
紅蕾却問春歸有底忙
宿月巖
月華無滿亦無虧天借寒光劣半規長桂冰盤下
弦時新生丹桂出輪枝偏令南省登金客爭賦東
堂片玉詩傳語姮娥還有妺請分一箇住幽竒
觧舟上饒明暉閣前
玉水風船擘岸開一帆飛到雨花臺思量饒歙山
溪路夢裏征行也莫來
和王道父山歌
夜卧舟中聞有唱山歌者倚其聲作二
首(父王道)
生來不識大門邊一片丹心石樣堅聞得阿郎難
得婦無媒爭得到郎前
種田不收一年事取婦不著一生貧風吹白日漫
山去老却郎時懊殺人
和
前家娘子立花邊長笑花枝脆不堅却被花枝笑
娘子嫁期巳是蹉(聲去)春前
阿婆辛苦住西鄰豈愛無家更願貧秋月春風檐
閣了白頭始(聲去)嫁不羞人
雨後泊舟小箬回望靈山
靈山相識己平生雨後精神見未曾一朵碧蓮三
萬丈數來花片八千層雲姿霧態排天出竹杖芒
鞋欠我登羡殺峯頭頭上寺厭山不看是諸僧
小箬舟中望月
偶於古柳繫春船雲放千峯月滿川跳入廣寒宫
裏坐下看碧玉鏡中天斯須萬象都成雪遮莫三
更且未眠歸到金陵入官府夢中說夢也無緣
過亀峯
大亀昂首瞻南天仙人赤脚騎亀肩小亀一雙走
隨母指爪穿盡追不前仙人不知卜何事蹈脱綠
毛紛滿地老夫也要鑚一鑚何日故園遂歸計
寄題程元成紛事山居三詠
葵心堂
人笑戎葵定自癡不愁曦景蚤兼遲便令隔霧光
難到也則傾心苦為誰衛足平生非我志向陽一
點只天知話頭試問伯休父休父丹衷便是葵
秀野堂
梅竹來禽帶月栽牡丹菡蓞照江開新安見底正
如此舊雨故人從不來秀色野香供雪飲名章俊
語用雲裁無論獨樂兼同樂琖面春風翠作堆
攬有亭
葵心一岫卓南涯秀野諸峯走北來中起新亭雙
奄有盡驅景物四邊回木居士作煨塵歎孤竹君
真梁棟材知有此亭無此樣併煩與可灑松煤(材亭)
(以竹為之不用寸木)
野荼䕷
去歲諸司賞物華荼䕷一會屬儂家今年不識荼
䕷面却買茅柴對野花
不識荼䕷恨殺人野花香裏度芳農寄牋為報東
皇道不理今年一箇春
舟過安仁
恰則油牎雨點聲霎時花嶼日華明不須覆手仍
翻手可殺春雲沒十成
初受遥山献畫圖忽然卷去淡如無莫欺老眼猶
明在和霧和煙數得渠
一葉漁船兩小童收篙停棹坐船中怪生無兩都
張傘不是遮頭是使風
南風作(佐音)雨北風休豈是春雲得自由只者(聲去)天
時過湖得長年報道不須愁
渭川千頃在詩胸不管屠羊肆裏空蹈破菜園妨
底事莫教蹈到竹園中
過鄱陽湖天晴風順
湖外廬山已見招春風好送木蘭橈青天挾日波
中浴白晝繁星地上跳萬頃琉璃吹一葉半簪霜
雪快今朝廬陵歸路從西去却峭東帆趁落潮
舟至湖心望豫章西山雲起風雨驟至
横洲送我忽俱還四顧無邊巳慘顔雪浪撞天吞
几子(山名湖心)抛雲將雨起西山一聲霹靂從空下萬
丈金蛇掣斗間舟子驚呼緫無色平生忠信且今
番
悶歌行
阻風泊湖心康郎山旁小洲三宿作悶歌
行
山行舊路不堪重及汎湖波又阻風世上舟車無
一穩乾坤可是剰詩翁
同列諸公緫勸予歸時功莫過重湖婺源五嶺祈
門峽今是危塗是坥塗
一夜顛風翻却天簸將白浪到天邊康郎尚自無
根脚斗大(惰音)洲頭却繫船
問來鄔子到南康水路都來兩日強屈指行程誰
道遠如今不敢問都昌(康尚百里都昌至南)
書策看來巳覺煩詩篇厭了更休論客心未便無
安頓試數油牎雨點痕
一風抛起萬瓊樓几子康郎緫掉頭莫怕浪高洲
盡没海船下碇併無洲
新詩哦罷倦來眠蝴蝶飛游八極邊船外風濤如
霹靂一聲不到睡鄕天
湖心何許有人煙上下雙天兩點山犬吠雞鳴四
船裏旋成水國一家村
船上猶餘一日糧湖心糧盡糴何鄕仙家辟榖從
誰學明日無炊即秘方
南人方理北歸舟北地風來便作愁不道北船等
多日北風不作不成休
大風動地卷波頭索酒頻添醉未休不判明朝教
作病却圖今夕要忘愁
風力掀天浪打頭只須一笑不須愁近看兩日遠
三日氣力窮時會自休
明發康郎山下亭午過湖入港小泊棠隂
砦回望豫章西山慨然感興
大江日東流我坐自向西亦復拜新月不為學蛾
眉恭惟月生處下臨故園池青松一萬株牡丹三
千枝床下枕北山簷前漱南溪歲歲身不到夜夜䰟
必歸䰟歸諒何益夢覺心自怡䰟夢尚如許而况
真歸兮前日至鄔子西山出湖湄如見鄕人面一
笑相娛嬉旅情得暫欣鄕愁動長思今朝發康郎
一路能相隨我船趨都昌回首尚見之偶爾轉港
汉極目煙水迷不得一揖别悔懊庸可追
觧舟棠隂砦
湖盡有殘渺情知無博瀾縱眺猶杳空至竟濟者
安回思遇險時分晷過亦難亦豈有竒畫死生聽之
天安知天矜否此外無控搏一風動旬月三日忽
自闌未涉浪自怖既涉焉用驩畏塗已數踐老命
偶再全還家切勿訴空遺兒女澘亦勿訴同列同
列已預言
宿四望山下望廬山
過湖見遠岫澹若横碧煙晨蔚動霽暉春滋涵雨
鮮人世那有此心疑是廬山宿驚恍未定欲問無
暇言落日泊四望諸峯森在前老夫急親指舟子
荅果然平地起屏障倚空開旗旜潜抱秀潤質不
露竒怪顔乃知名山尊未與几嶺班嚴重王公体
雍容德人賢何必出鋒銳要駭俗子觀坐令我生
敬瞻仰忘憂端更待孤月出開篷望晴巒
明發四望山過都昌縣入彭蠡湖
衆船爭取疾直赴兩山口吾船獨横趨甘在衆船
後問來風不正法當走(聲去)山右不辞用盡力要與
風相就忽然挂孤帆吾船却先走
宿廬山栖賢寺示如清長老
清風迎衣襟白雲捧脚底飄然徑上廬山頭誰道
栖賢三十里鄕禪引到獅子峯旃檀噴出香霧濃
此一辨香為五老一笑問我顔猶紅右看南嶽左
東海方丈祝融抹輕黛群仙遙勸九霞觴金盤玉
箸鯨魚膾急呼清風與白雲送我更往會列真鄕
禪恐我忽飛去挽着衣襟復留住下視落星石一
拳長江一線湖一涓醉掬玉淵亭下泉磨作墨汁
灑醉篇
題栖賢寺三峽橋
栖賢與楞伽初本共一山古潭宅神龍睡醒厭久
跧是夕起雷雨震得天地翻此山拆為兩一溪断
中間下窺黑無地上攀青到天從此兩禪寺路絶
不往還祖師見之笑彈指降神姦問天借横蜺搭
渡溪兩邊倒傾千崖雪飛下一玉淵餘怒尚雷吼
聲拔諸峯根我來不能去輕生倚危欄忽然心為
動毛骨森以寒上人指断岸猶帶初拆痕
徧游廬山示萬杉長老大璉
余夜宿栖賢詰朝行散同臨川危科逢吉南
豊黃文暠世高永嘉周㝢泰叔宣城郭儀令
則栖賢老如清萬杉大璉開先師序歸宗道
賢徧觀廬山紀行示萬杉
肩輿小斑筠地志古青冊初穿千長松忽仰萬絶
壁觀山不知名披志失山色行行問不住一一漸
可識何代五老人登峯化為石年齡今幾春齒牙
諒無力天賜五玉乳與渠供朝食淵明醉眠處石
上印耳迹逸少飬鵝池蘚花漬餘墨鶴鳴南天青
亀拜北斗白栖賢緣不淺月枕借雲席萬杉與開
先弄泉碎珠璧病眸貪窮眺趼趾怯周歴同游多
俊人淡話半禪伯兹來殆天假不爾豈人及歸船
載曉星回首兩相憶(亀行者行而朝北斗也山上五老五乳鶴鳴亀行皆峯名)
(右軍鵝池有淵明醉石)
題漱玉亭示開先長老師序
山根玉泉仰面飛飛出山頂却下馳自從廬阜瀉
雙練至今銀灣乾兩支雷聲驚裂龍伯眼雪點濺
濕姮娥衣寄言蘇二李十二莫愁瀑布無新詩
又䟦東坡太白瀑布詩示開先序禪師
東坡太白兩詩翁詩到廬山筆更鋒倒挂銀河分
一派擘開玉峽出雙龍天孫織錦機全别仙子裁
雲手自縫界破青山安用洗涴他瀑布却愁儂
贈歸宗長老道賢
地下歸宗天下傳老夫剰欲到雲邊王弘送酒催
歸去且省遠公沽酒錢
過江州岸回望廬山
廬山山南刷銅綠黃金鋸觧純蒼玉廬山山北潑
藍青碧羅幛褁翡翠屏昨日山南身歴徧今朝山
北舟中看山南是我所部民山北是我鄕中人部
民鄕人何厚薄有人問我山美悪詫南賖得鄕里
嫌評北又道月且嚴兩平只在一言内山如西子
破瓜歲山南是面北是背(北土山南石山)
大孤山
小姑小年嫁彭郎大姑不嫁空自孀小姑有夫似
織女大姑無夫如何姮盧兹也曾作媒妁執柯教
與五老約東方一老差妙齡(一峯短小五老峯東)匹似彭郎
却老成大姑背面啼更道豈有老人會年少大姑
年來年去今亦老
過湖口縣上下石鍾山即東坡所記者是
夕宿其下
上鍾山下鍾山兩鍾爾大(惰音)何處懸滄波作杵天
作&KR3912;懸在江湖都會間蜀江西來一萬里章江南
來會於此更著鄱陽與彭蠡混同四水作一水萬
歲千秋撞不止兩鍾可是難當抵上鍾打得到骨
髓下鍾打穿胸腹底世無坡老辨古器誰知出自
周與魏老夫不能認欵識願聞大聲開病耳今夜
月明正無滓
發揚港渡入交石夾
朝雨匆匆霽春山歴歴嘉老青交幼綠暗錦出明
花漁艇十數隻雞聲三五家人生須冨貴此軰亦
生涯
入夾寬中窄臨流慢處深朝陽明衆岫西崦自多
隂脱袴嗔人儉提壷侑我斟老來除飲外半點沒
春心
山断情相接江同派暫分無風猶細浪有日却輕
雲生熟衣中半隂晴氣兩熏還家渾欲早徐掉也
堪欣
荻岸何時了松舟幾日停波來全蜀白樹去两淮
青柔㯭殊清響征人自厭聽不知誰子醉垂手瞰
江亭
過彭澤縣望淵明祠堂
夢裏邯鄲熟談間栗里親不聞擔板漢曾羡釆薇
人停待容來日商量尚小貧只欺五斗米典沒萬
金身&KR0680;&KR0680;&KR0680;
小孤山
大姑老巳醜小姑少而秀婷婷獨立水精宫羅襪
生塵飄翠袖彭郎坥腹方醉眠小姑起舞春風前
古來同室無雙美天壤乃有彭郎子(立中流前昂大孤一万石)
(郎磯一横石山與小姑對立兩岸舟過其間後低與小姑相去二百里小姑一尖石峯甚秀彭)
水螳蜋歌
清晨洗面開篷門巨螳蜋在水上奔前怒兩臂秋
竹竿後拕一腹春漁船偶然拾得破蛛網挈取四
角沉重淵柳上螳蜋工捕蟬水上螳蜋工捕鱣捕
蟬頓頓得蟬食捕鱣何曾得魚喫
阻風鄕口一日詰朝船進兩作再小泊雷
江
朔吹憎船進東暾讓雨行雲移青嶂動鴉度白雲
明淹泊寕吾願吟哦且客情江邊一株柳憔悴似
餘生
幸自無多雨其如不釅晴響牎疎復密暈水滅還
生鷰競波中影山凝島外情殘春只五日留取作
江行
山巳多姿了雲仍太劣生濃橫半嶺白淡掃數峰
青照水影顛倒迎曦時晦明吾泓不孤殺(聲去)天賜
碧瑶屏
觧舟雷江過東流縣
雲散煙還合天昏日半烘青山猶淡白碧水欲輕
紅棹進欣恬浪公無怨逆風回思五湖裏敢望大
江東
阻風泊舒州長風沙
苦被淮西市苛留江表船聞村紅酒賤看網白魚
鮮元是滄浪客况逢花柳天山川嗔老我醒眼對
風煙
觧䌫鸞溪北浮舟鴈汉東纔逢一日順却阻四程
風萬事乘除裏千年瞬息中請君明着眼造物一
狙公(鸞溪橋廬山下有)
江雨
雨點飛來水面初濕銀盤裏走真珠龍宫可是忙
收拾萬斛齊傾半霎無
雨裏油牎莫要關滴來堪翫洒堪聞萬珠貢入龍
宫了䞉得簷前數顆看
翡翠洲横綠錦山真珠汁洗水精甎江天萬景無
拘管乞(聲去)與詩人塞滿船
三月晦日
春光九十更三旬暗準三旬賺殺人未到曉鍾君
莫喜暮鍾聲裏巳無春
過池陽舟中望九華山
役役催行邁怱怱過此春杯翻五湖月笋掃九華
雲不是風煙好何緣句子新兹游四千里今日過
三分
觧舟銅陵望淮山白雲
天惜淮山不惜銀渾銀砌起一長城淮山裏在銀
城裏半出諸峯越樣青
銀城遮不盡淮山許事何緣便達天誰遣詩人強
饒舌和山失却忽蒼然
隔岸
隔岸淮南樹中流渡北人數來無急務一數一回
新
題東西二梁山
發蕪湖舟過東梁西梁二山皆石峯夾大
江對立兩涯即採石蛾眉亭所望見如雙
眉者
二梁雙黛點東西牛渚看來活底眉阿敞畫時微
失手一眉高著(斫音)一眉低
莫恨當初畫得偏却因偏處反成妍喜來舒展愁
來蹙各樣嬌饒更可憐
傳道臨春昔麗華不從陳帝入隋家獨將亡國千
年恨留下雙顰寄岸花
舟過凌歊臺望謝家青山
南風久别忽言還又若河流九曲灣若要順風兼
順水柂頭背指謝家山
發慈湖過烈山望見歴陽一帶山
夢繞天津月再灣慈湖觧䌫巳開顔淮山到眼渾
相識直北青梢是定山
一出還添二百詩風光投到費推辞江湖物色休
吟盡留取西歸一半題
舟過鵝行口回望和州雞籠山
兩月青山不暫離入城未見有山時萬峯送我都
回去只有雞籠未肯辞
讀唐人于濆劉駕詩
劉駕及于濆死愛作愁語未必真許愁說得乃爾
若一字入人目蜇出兩睫雨莫教雨入心一滳一
痛楚坐令無事人吞刃割肺腑我不識二子偶覧
二子句兒曹勸莫讀讀著恐愁去我云寕有是試
讀亦未遽一篇讀未竟永慨聲巳屢忽覺二子愁
併來遮不住何物與觧圍伯雅煩盡護
跋常寕縣丞葛齊松子固衡永道中行紀
詩卷
宜江風月冉溪雲緫與誠齋是故人老向煙波詩
句裏一朝雙看兩州春(煙波子葛君自號)
䟦葛子固題蘇道士江行圖
江行圖上指君山寄語煙波不用看烝水買船歸
霅水全家般入畫圖間
送丘宗卿帥蜀
人似隆中漢卧龍韻如江左晉諸公四川全國牙
旗底萬里長江羽扇中玉壘頓清開宿霧雪山增
重起秋風近來廊廟多西帥出相誰言只在東
諭蜀宣威百萬兵不須號令自精明酒揮勃律天
西椀鼓卧蓬婆雪外城二月海棠傾國色五更杜
宇說鄕情少陵山谷千年恨不遇丘遲眼為青
蜀人詫蜀不能休花作江山錦作州老我無緣更
行脚羡君來歲領遨頭碧雞金馬端誰見酒肆琴
臺訪昔游收入西征詩集裏憶儂還觧寄儂不
題曾無疑雲巢
蘭芷溪頭子曾子日飯蘭花飯溪水猶嫌塵土涴
荷衣移家龍山西復西清晨芒屨上山觜瞥見寸
雲石邊起忽追捉得絮一毬襟包袖裏不放休須
臾奔騰觸懷出散滿晴空那可收雲師却與曾子
戲展為大幕褰為帔獨攜曾子登雲巢其上無天
下無地忽聞阿香笑一呼曾子驚顧巢亦無歸來
作巢學雲樣夜夜雲來宿巢上
寄題廬山楞伽寺三賢堂呈南康太守曾
致虛
山房牙籖三萬軸六丁下取歸群玉空餘坡老枯
木枝雪骨霜筯插雲屋楞伽老僧懷兩賢作堂要
與祠千年只供清風薦明月不用秋菊兼寒泉江
西社裏曾常伯李家玉潤蘇家客併遣巫陽招取
來分坐廬山泉上石
自金陵得郡西歸曉發梅根市舟中望九
華山進退格
山外雲濃白峯頭日淺紅横拕一疋絹直掃九芙
蓉奔走來船裏提携入袖中寄言杜陵老不用剪
吳松
發趙屯得風宿楊林池是日行二百里
動地風來覺地浮拍天浪起帶天流無翻柳樹知
何喜拜殺蘆花未肯休兩岸萬山如走馬一帆千
里送歸舟出籠病鶴孤飛後回首金籠始欲愁
題謝昌國桂山堂
艮齋引袖出明光歸卧西江一草堂種滿山中渾
是桂怪來月窟更無香九秋金粟供朝飯三徑黃
花併夕糧履上星辰冠上豸一時脱却濯滄浪
嘉定元年春三月男長孺編定
端平元年夏五月門人羅茂良校正
誠齋集卷第三十五終
