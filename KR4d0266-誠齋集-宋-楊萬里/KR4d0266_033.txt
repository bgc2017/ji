誠齋集卷第三十三
廬陵楊万里廷秀
詩
江東集
花
野花山果絶芳馨借問行人不識名蜂蝶行粮猿
鶴飯一生口分兩無爭
午熱
也無半點爽風吹坐轎分明是甑炊宿處問來猶
五里火輪煽得正炎明
月中炬火發仙山驛小睡射亭
道是宵征即暁光若言明發未朝陽月華露氣山
兼水享盡人間第一涼
蹈月何銷秉炬行也防月落未天明果然留下長
庚去更賺行人作暁星
月輪已落尚殘光一似兩山没夕陽次第長庚都
落去日華猶未出扶桑
長庚初讓月先行不料姮娥也世情趣駕冰輪渡
銀浦亂抛玉李擲長庚
轎中兀得軟如癡逢店投床片子時睡覺不知天
曉未半牎花影木犀枝
甘瓠
笑殺桑根甘瓠苗亂他桑葉上他條向人更逞廋
蔵巧怪道桑梢拄一瓢
五更入宣城詣天慶觀朝謁
暁露雙溪水秋風百舫橋行穿子城過却望女墻
遥落月能相伴疎鍾似見招小亭憩山半換馬上
岧嶤
中秋前一夕雨中登雙溪疊嶂巳而月出
州在三峯最上頭上頭高處更高樓都將萬岳千
巖景堆作雙溪疊嶂秋晚雨纔收山盡出暮天似
水月如流敬亭堪喜還堪恨領得風光攬得愁(正樓)
(亭山北樹敬)
雙溪疊嶂舊知名投老初登眼不醒一雨飛來四
天黑乱雲遮断萬峯青急呼月色開秋色奪得昭
亭與敬亭自笑詩翁猶狡獪不饒山鬼弄精霊(亭昭)
(昭下昭山有上)
新凉
毛空兩日散霏微勒住隂雲且四垂一路新凉君
會否晴無日色雨無泥
中秋無月宿青弋江暁行新寒
新寒催我索衣裘凉雨凄雲揔是愁耐冷素娥今
老去夜來桂殿罷中秋
秋花
顦顇牽牛病雨些凋零木槿怯風斜道邊籬落聊
遮眼白白紅紅匾豆花
過青陽縣望九華山雲中不真來早大露
竟不見其全
山長百里玉孱顔百里何緣盡好山只是縣前青
一簇九芙蓉出五雲間
肩輿過了九華西恨殺秋雲故故低遮盡竒峯時
放出逐峰放出不教齊
懊惱西來不見山五更指準月中看却將香霧寬
裁幕性燥和天緫一漫
四更發青陽縣西五里柯家店
轎中萬兀路千縈死盡村雞無一鳴落月正明知
未暁暗泉甚遠只聞聲自緣客子行來早豈是秋
天不肯明午熱未來先下店却將盡睡𥙷宵征
宿池州齊山寺即杜牧之九日登高處
我來秋浦政逢秋夢裏曾來似旧游風月不供詩
酒債江山長管古今愁謪仙狂飲顛吟寺小杜倡
情冶思樓問着州尼渾不識齊山依舊俯寒流(山齊)
(蕉筆岩李白書堂在化成寺西六里五洞其一曰妙峰峰下有山谷題名於)
從提舉黃元章登齊山寺後上清巖翠微
亭望郡城左清溪右大江蓋絶境云
西山落日浴長江併貫清溪作一光千嶂圍來天
四合孤城涌出水中央樓臺王塔雲間見楊柳金
隄鏡裏長客子要窮秋浦眼翠微亭上上清旁
秋浦登舟阻風泊池口
牛眼化蝶化未成夢中澒洞發大聲軍鼙雷鼔百
千面援桴齊下作一鳴起來推牎無一物海潮打
入齊山窟數洲翻覆相盪摩四山動搖皆突兀銭
塘潮來聲驚天金陵潮來聲寂然此去金陵一千
里郡得潮聲來到此長年三老笑復嘲云是波聲
不是潮清溪波頭高過屋大江波頭發日轂清溪
去江一步地大江可望不可至北風向晚動地來
跳出銀峰萬萬堆儂船莫管行不得且看銀峯永
今夕
池口移舟入江再泊十里頭潘家灣阻風
不止
北風五日吹江練江底吹翻作江面大波一跳入
天半粉碎銀山成雪片五日五夜無停時長江倒
流都上西計程一日二千里今踰灧澦到峨眉更
吹兩日江必竭却將海水來相接老夫蚤知當陸
行錯料一帆超十程如今判却十程住何策更與
陽侯爭水到峩眉無去處下梢不到忘歸路我到
金陵水自東只恐從此無南風
舟中買雙鱖魚
金陵城中無纖鱗一魚往往重六鈞脊梁專車尾
梢雲肉如大武千秋筋小港阻風泊烏舫舫前漁
艇晨收網一雙白錦跳銀刀玉質黑章大如掌洞
庭棖子青欲黃香膚作線醯作漿供儂朝喫復晚
喫秃尾槎頭俱避席可憐秋浦好秋山儂眼未飽
即北還江神挈月作團扇揮風卷波面留儂看山
仍看江更薦鮮魚庖玉霜江神好意那可忘江神
悪劇那可當
舟中挑悶
江流一直還一曲淮山一起還一伏江流不肯放
人行淮山只管留人宿老夫一出緣秋凉半塗秋
熱難禁當却借樓船順流下逆風五日殊未央老
夫平生行此世不自為政聽天地只今未肯放歸
程安知天意非竒事平生愛誦謪仙詩百誦不熟
良獨癡舟中一日誦一首誦得徧時應得歸
舟過大通鎮
淮上雲垂岸江中浪拍天順風那敢望下水更勞
牽蘆荻偏留纜漁&KR0699;最礙船何曾怨川后魚蟹不
論銭
從丁家洲避風行小港出荻港
大江
蓼岸藤灣隔盡人大江小汉繞成輪圍𬞞放荻不
爭地種柳堅隄非買春匏瓠放教俱上屋漁樵相
倚自成鄰夜來更下西風雪蕎麥梢頭萬玉塵
荻籬蕭灑織來新茅屋横斜盡不真乾地種禾那
用水(元非田畒園中有禾)濕蘆經火自成薪(火其枝葉斫蘆卧地而)鳥
居魚笑三百里菜把活他千萬人(里只種蘿蔔賣丁家洲闊三百)
(陵至金)白浪打天風動地何曾驚着一微塵
蘆揮麈尾話清秋柳弄腰攴舞綠洲引得江風顛
入骨戲抛波浪過於樓十程擬作一程快一日翻
成十日留未到大江愁未到大江到了更添愁
江天暮景有歎
只爭一水是江淮日暮風高雲不開白鷺倦飛波
政闊都從淮上過江來
一鷺南飛道偶然忽然百百復千千江淮揔屬天
家管不肯營巢向北邊
江行七日阻風至繁昌舍舟出陸
日日江行怖殺儂逆風悪浪打船蓬只今判却肩
與去遮莫掀天浪與風
山行辛苦水行愁只是詩人薄命休管取如今遵
陸了雲開風順水東流
過宜福橋
水鄕澤國最輸農無旱無乾只有豊碧豆密爭桑
蔭底綠荷雜出稲花中是田是沼渾難辨何地何
村不一同若遣明年無種子却愁閑殺雨和風
過若山坊進退格
綠漲空中幄黃鋪地上雲風條鈎過轎雨穟没行
人夾路桑千樹平田稲十分澤行殊不悪物色逐
村新
宿峩橋化城寺
一溪秋水一横橋近路人家却作遥柳遶溪橋荷
遶屋何須更着酒旗招
忽從平地上高城乃是圩塘隄上行厚賽柳神銷
底物長腰雲子闊腰菱
過石硊渡
峩橋小渡十里長石硊小渡五里強斜風細雨寒
蘆裏下有深潭黑無底渡船劣似紙半張五里却
成一千里中流風作浪如山前進不得後進難隔
溪市井只咫尺安得飛墮於其間大江風濤堪着
力小渡風濤更無格咫尺性命輕於毛只恐一毛
猶不直
天絲行
天孫嬾困地雲機却倩月姊看殘絲玉兔偷將乞
(聲去)風伯和機失却天未知風伯得絲那觧織未嘗
躬桑那觧惜掀髯一笑戲一吹散入寒空收不得
暁來翠嶺瑩無痕片雲忽裂落嶺根須臾吹作萬
縷銀乃是天絲不是雲遠山成練不曾捲近林成
紗未經翦坐看斜飛拂面來分明是絲尋不見元
來着面化成水是水是絲問誰子
怪菌歌
兩前無物撩眼界雨裏道邊出竒怪數莖枯菌破
土膏即時便與人般高撒開圓頂丈來大(隨音)一菌
可蔵人一箇黑如點漆黃如金第一不怕驟雨淋
得雨聲如打荷葉脚如紫玉排粉節行人一箇掇
一枚無雨即闔有雨開與風最巧能向背忘却頭
上天倚蓋此&KR0818;破來還可𥙷只不堪餐不堪煑
暁晴發蕪湖吳波亭
八日川塗九雨風船中出得入泥中老夫強項誰
能那雨止風休伎自窮
雨來初做養禾天雨久還成害稼年今日一晴無
準在金鴉飛去夘牌前
晨炊翫鞭亭
老賊平欺晉鼎輕一輪五色夢中驚寶鞭脫急非
無策何似休將日遶營
問着無聲是阿兄坐看家賊只吞聲戮屍大放經
綸手長柄判(聲平)將錫茂弘
過獺橋湖
圩路抨絃白圩溝夾柳青藻明潜撥剌日暖凍蜻
蜓只箇新茅店分明是水亭行來惟恐盡覧處不
容停
望謝家青山太白墓
阿眺青山自一村州民歲歲與招魂六朝陵墓今
安在只有詩仙月下墳(州那歲遣教授祭之墓次有菴菴中有太白祠)
玄暉舊宅略無存太白來游愛是間占作醉眼床
一隻謝家山是李家山(青畢集祠下州民上塚蹈)
登牛者蛾眉亭(廣濟寺在采石)
謪仙攜妓戲人寰也被千花妬玉顔半點閑情千
古恨一波秋水兩春山錦袍宫燭雲霄上白苧烏
紗江海間欲寄雙魚招醉魂月輪捉了蚤言還
山拆江通萬里流菱花雙照繭眉頭掃除却月横
雲樣别有顰風蹙兩愁明月入波那可捉長庚伴
月本同游君看夜夜青天上渠與姮家分管秋(旁亭)
(曰捉月臺有一片石)
宿牧牛亭秦太師墳菴
兩關只有一樓侯瀛館寕無再帝丘天極八重心
未死台星三點坼方休只看壁後新亭恐移中屬
國羞今日牛羊上丘壠不知丞相更嗔不(大獄必暮年起)
(欲何為奏垂上而卒故有新亭之句然初節似蘇殺張德遠胡邦衡等五十餘人不知諸公殺盡將)
(晚繆子卿而)
鴈來紅
開了元無鴈看來不是花若為黃更紫乃借葉為
葩藜莧真何擇雞冠却較差未鴈犀菊軰赤脚也
容他
早炊新林望見鍾山
辞奉鍾山一月前如何知我北歸軒不通姓字慇
懃甚忽到新林野店邊
兒姪新亭相迎
送客新亭恰放燈兒曹迎我復新亭百年事業何
為者送往迎來過一生
送孫從之司業持節湖南
金家先遯却誰知匹馬西歸也大竒出盡莫嫌三
宿戀壞麻不待七年遲風生折檻人無古水遶圜
橋士有師六一澹菴喬木在今秋新長雪霜枝
白頭燈火共書林自少論交老慰心官職壊人餳
裏鴆忠賢到骨鍜中金朝陽鳴鳳秪今見夜雨對
床何日尋回鴈峰前鴈回後紫薇紅藥待渠吟
跋天台王仲言乞米詩
敢言縮項更長腰黃獨青精也絶苗尚有囊中餐
玉法藍田山裏過明朝
十月朝𥙷種杏花
百株種杏自今春度夏榮枯不觧勻要看𥙷栽新
樹子荼䕷紅刺絓頭巾
下元日詣會慶節所道埸呈余處恭尚
書
琳宫朝謁早追趨漏盡銅壷殺點初半縷碧雲横
界月一規銀鏡裂成梳自拈沉水祈天夀散作非
煙滿王虚已被新寒欺病骨柳隂偏隔曰光疎
余處恭和
殊庭冠佩儼晨趨聮轡朝真下馬初簾透晴曦金
碎剪霜彫細柳髮新梳三呼献瑞聞班列萬籟收
聲入步虚祝聖歸來無一事時平翻恨酒杯
疎
和余處恭贈方士閻都幹
河出崑崙江出岷風吹不断浪花春伹看此水源
無竭底用玄談谷有神老健便為仙放杖斧斤秪
在韈生塵東家自有仁山訣方士何曾悟一真
題榠查紅葉
榠查將葉學丹楓戲與攀條撼晚風一片飛來最
竒絶碧羅袖尾滳猩紅
拾栢子
皺殼傾來紫麥新中蔵瓊米不勝珍胡桃松實何
曾喫却嚼秋風栢子仁
新酒歌
官酒可憎老夫出意家釀二缸一曰桂子香
一曰清無底風味泠冽歌以紀之
酸酒齊湯猶可嘗甜酒蜜汁不可當老夫出竒釀
二缸生民以來無杜康桂子香清無底此米不是
雲安米此水秪是建鄴水甕頭一日遶數廵自候
酒熟不倩人松槽葛囊纔上榨老夫脫帽先嘗新
初愁酒帶官壷味一杯徑到天地外忽然王山倒
甕邊只覺剣鋩割腸裏度撰酒法不是儂此法來
自太虚中酒經一卷偶拾得一洗萬古甜酒空酒
徒若要嘗儂酒先挽天河濯渠手却來舉杯一中
之換君仙骨君不知
睡覺
小醉如無酒寒宵似度年覺來因記夢醒去不成
眠萬事從心下三更到眼前清愁政無那一鴈呌
霜天
菜圃
此圃何其窄於儂巳自華看人澆白菜分水及黃
花霜熟天殊暖風微旆亦斜笑摩挑竹杖何日拄
還家
觀化
道是東風巧西風未減東菊黃霜換紫樹碧露揉
紅須把乖張眼偷窺造化工只愁失天巧不悔得
詩窮
冬暖
小春活脫是春時霜熟風酣日上遲晚蝶頻移獵
殘蘂驚禽衝過倒垂枝暫囗何似長閑好無事非
關了事癡三徑一笻人不見假山以外菊花知
至後睡覺
忽忽又過一陽生睡恰濃時夢忽驚簾幕深沉入
四寂階除點滳兩三更燈搖芒角開成暈風吸牎
櫺過後聲不是寒雞寒似我如何不肯喚天明
送江東集與王謙仲樞使樞使和至後睡
覺一首
池塘春夢草初生江左詩來得我驚開秩快觀醒
倦眼挑燈細讀度寒更追参李杜今無敵揮斥侯
劉獨有聲一首敬酬三百首深慚坡老和淵明
寄題王亜夫檢正不啻足齋
旣得隴復望蜀未求寶剣先求玉秦相後車一千
轂唐相胡椒八百斛黃金肘卭駕黃鵠身前侫佛
身後福九潦瀉入無底谷匹似人心猶易足九州
四海王同年三江五湖春水船便應犯斗入月邊
餘事猶堪濟巨川天風吹來墮人寰水精宫裏作
詩仙寄牋挑雲呌穹昊願賜江湖散人號玉皇留
渠作豊年早晚喚歸香案前詩仙掉頭不肯住田
園將蕪夢歸去括蒼山勝道埸山向來結芽非霧
間齊房恰則斗來大(聲去)中蔵世界三千箇門前蠻
觸戰方酣鼻息如雷政高卧
題王亜夫檢正峴湖堂
西峴山光照舊廬北湖水色漾新居翠鬟夜欲凌
波去玉鏡晨當掃黛初萬岳千巖雙不供輕風細
浪一夫須來書便當催詩雨雪後燈前卷復舒(來書)
(急故云催詩甚)
壬子正月四日後圃行散
淡日微舒又急收兜羅緜隔紫燈毬更將數點無
聲雨不濕人衣却濕頭
勃姑偶下小梅枝要看渠儂褐錦衣柱後蔵身教
不見却因不見轉驚飛
雙鵲營巣浪苦辛棟條銜折不辞頻舊條老硬新
條勒却向籬根拾落薪
傳語春光恰好穠太穠恐怕惱衰翁日華五色無
尋處只在蛛絲來去中
雪後霜晴元宵月色特竒
玻瓈盆瀉瑠璃水素娥晚粧欲梳洗報道虚皇築
雪宫一架半間三萬里却嫌廣寒未苦寬要借新
宫作上元先煩玉妃整羽衛次遣青女褰雲關渠
儂舊有七寶蔵封在瓊樓樓頂上中蔵腦子萬斛
強輕明片片梅花樣急呼滕六取將來更和端葉
挼作埃狂抛亂撒不停手滿空碎下真珠胎乾坤
立變水精闕雲衢透冷天街滑姮家催索水霜袍
肌粟衣銖添不徹銀輪凍作一團冰望舒墮指推
不行兔啼蟾泣滳成露海東飛上金鴉精
清暁出郭迓客七里莊
却為迎賓得探春白門官柳早(聲去)尖新如何霜瓦
纔逢日半作青瑶半作銀
偏得春憐是柳條腰攴别作一般嬌微風不動渠
猶舞剛道東風轉舞腰
探杏
紅藍細細糁晴包紫玉森森走膩條枯梗折教無
一寸併驅春力奔(聲去)花梢
曾見乾條撼雪飛一暄爆出萬萸枝從今日日須
來看看到紅紅白白時
梅花
東風微破野梅心着骨清香巳不禁綠刺一尖雙
莟子錯書小字帶懸針
帶雪雖竒秪粉粧酣晴别是好風光却綠白日青
天裏照得花明暖得香
跋汪省幹詩卷
向來劉翰有詩聲近日汪經更得名月在梅花冰
在月與君句子各爭清
自古詩人太瘦生可憐辛苦選虚名詩家雜壓君
知麽壓盡三公况九卿
和謝石湖先生寄二詩韻
老夫寄江東集與石湖先生先生寄二詩一
稱賞江東集一見寄石湖洞霄集和以謝焉
一張五色石湖雲天上吹來墮小軒化作虹橋倚
鍾阜渡將老子到吳門黃鍾路鼔鳴清廟玉戚金
支舞秦尊乃是寄儂詩數紙却拈瓌怪向誰論
康鼎才來頓觧頥盧能自笑未經師分無楓落吳
江句博得池生春草詩木李抛將引瓊玖詩筒從
此走符移蛤蜊亀殼非難辨只問先生汗漫期
領客南園
南園多日不曾來領客閑行始(聲去)此回獨樹小梅
開一朵被他欄住勸三杯
人間俗殺是公筵最苦沉煙雜燭煙何似大家行
幾步逢花即飲醉還眠
和余處恭尚書清凉寺勸農
石城諸峯入天半曾隨騎吹經行遍梅花換歲初
不驚驚報行春再出城官甑晨炊雲子玉兵厨夜
壓秦淮綠尚書親餉老農夫塞道夫須兼獨速勸
農文字不怪竒知道尚書愁我飢有如山農出南
溪老穉隨觀韓退之叟攜群穉穉扶叟一生秪識
茅柴酒尚書賜酒誰得嘗瓦盆滿引無升斗今年
好風來自東五風十雨尭日同尚書歸去作相公
當寄豊年書一封
嘉定元年春三月男長孺編定
端平元年夏五月門人羅茂良校正
誠齋集卷第三十三終
