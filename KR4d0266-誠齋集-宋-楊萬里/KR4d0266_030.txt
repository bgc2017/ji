誠齋集卷第三十
廬陵楊万里廷秀
詩
朝天續集
薌林五十詠
薌林
一代薌林老吾生不並時來尋白玉柄秪見紫蘭
枝
虎川
居士歌黃帽曾來照晚晴至今流㶁㶁猶學詠詩
聲
皈來橋
已賡彭澤辭更擬輞川詩未老還山了猶嫌皈較
遲
泛宅
猶道山中淺仍移水上居俗人又剥啄掉入白芙
蕖
北垞
住處何曾遠林間别是凉清風酣一枕底許覓羲
皇
退齋
爭進千𡵨捷辞榮一著難生亀教脱殼試作个般
看
寓齋
宇宙一行店誰為店主人主人亦觧去而况爨餘
薪
叢桂
不是人間種移從月脇來廣寒香一点吹得滿山
開
山齋
老子齋中宿同來無一人若非朋月客誰伴白雲
身
醉石
晩酌居然醉昏昏不自持竒哉蒼玉枕眠到月來
時
蘭畹
健碧&KR0813;&KR0813;葉斑紅淺淺芳幽香空自秘風肯秘幽
香
駕月橋
紫霓(聲入)横天度銀盤湧水來先生騎霓脊盤上捲
金杯
黑拗
拗中一池墨腕中百斛力洒作五十詩千年照泉
石
竹齋
凛凛冰霜節㫦㫦玉雪身便無攵與可不有月傳
神
三老亭
雙樹有古色一几非今樣秪言此老亡月夜聞屐
響
通幽徑
點撿苔花暈微茫拄杖痕酴醿幾開落山雨濕黃
昏
讀書堂
老以書為命眼將書作讎薌林與誠叟同販短檠
愁
碧蘆潨
春筝肥堪菜秋花暖可氊何須雙野鴨屏上五湖
天
無熱軒
南北與東西溪光仍樹色人間無熱軒物外清凉
國(山自是清凉國陸亀蒙詩云溪)
柔桑陌
繭館三眠老桑村獨樹春坐看黃更隕應有一寒
人
柑子園
秋顆酣天酒春花噀國香薌林親手種中有洞庭
霜
放魚磯
為惜丹砂尾親投碧草潭前頭有香餌千万不須
貪
白鶴亭
可憐林下鶴獨肯伴先生猶有沖天志君聽呌月
聲
羃翠庭
軟甃瑠璃地生揉翡翠幃莫教星月入玉鏡點金
徽
鵝篆灘
不傳右軍字且留房相池新雛黃似酒把酒看群
嬉
南埭(堨水曰埭音逮以土)
高謝三公府來耕五畒園園中有何好老子笑無
言
過花橋
北垞通南埭前花映後花雨多橋板断折碎兩涯
霞
桃李蹊
白雪堆穠李紅藍染靚桃晨粧須蚤看莫待日華
高
企疎堂
堂上清如水薌林對兩疎只今詩社裏畫作企疎
圖(酒名薌林)
梅坡
自昔花如雪而今葉入雲先生巳仙去誰與共天
醇
梨花原
禁火曉未暖蹈青昏恰皈何堪一原雪將冷入春
衣
海棠洞
艷翠春銷骨妖紅醉入肌花仙别無訣一味服燕
攴
歲寒亭
冷笑元無味孤高别有心誰將桃李眼雪裡觧相
尋
菊坡
西風破幽馥東篱散清好淵朋不可作觧后薌林
老
文杏塢
道白非真白言紅不苦紅請君紅白外别眼看天
工
藥欄
日出花藥廉風生芝术香枕中兼肘後别有不傳
方
玉井
誰言玉井春不作双井味會有眠雲客領略兩相
似
芙蓉沜(也破也沜音泮散)
岸植木菡萏池栽水拒霜那知一家種同艷不同
香
槐隂墿(陌道也音亦墿街)
隂作官街綠花催舉子黃公家有三樹猶帶鳳池
香
東皐
避世無功酒臨流元亮詩鶴鳴入天聽葉下報秋
悲
聽水亭
泠泠無絃箏洶洶自鳴鼔最是醉夢中喚作松風
雨
雪臺
玉樹参差出天花頃刻開先生倚欄處指點是瑶
臺
西崦
坡壟端何似波濤起復低醉眠桂花雪不覺月華
西
碧梧垷(塗也青蹇)
往往游西崦時時憩午隂鳳來人不見飛入碧枝
深
百花洲
茂苑猶香名南陽巳荒草更兼薌林中三洲是三
島
有山堂
閤皂風烟外江西小有天兹山本無主掇入筆牀
前
松湖
巳訝松生市更將湖入城如何造物者百巧供先
生
折𬞞亭
蘆菔鼠尾大(惰音)蔓菁兔耳長先生不忍摘野客却
同嘗
瓜田
獨酌聖賢酒新嘗子母爪丁寕林下友莫道故侯
家
連輝觀
極目斜陽樹乘風落月梁更和山與水併作一秋
光
瀆頭阻風
天寒春淺蟄未開船頭一聲出地雷老夫驚倒卷
簾看白浪飛從東海來東海復東幾万里扶桑頃
刻到長淮琉璃地上玉山起玉山自走非人推似
聞海若怒川后雨師風伯同抽差夜提横水明光
甲大呼一戰亀山頽老夫送客理皈棹適逢竒觀
亦壯哉豈不懷皈船不進繫纜古柳依雲堆須臾
驚定却成喜分付客愁金縷杯
至洪澤
今宵合過山陽驛泊船問來是洪澤都梁到此只
一程却費一霄兼兩日政緣夜來到瀆頭打頭風
起浪不休舟人相賀已入港不怕淮河更風浪老
夫搖手且低聲驚心猶恐淮神聽(聲平)急呼津吏催
開閘津吏叉手不敢答早潮巳落水入淮晚潮未
來閘不開紬問晚潮何時來更待玉蟲綴金釵
過淮隂縣
索寞淮隂縣人家草草中荻篱緯春勝茅屋學船
篷今日非昨日南風轉北風霍然香霧散放出一
輪紅
過磨盤得風掛帆
兩岸黃籏小隊兵新晴皈路馬蹄輕全番長笛横
腰鼔一曲春風出塞聲鵲噪鴉啼俱喜色船輕風
順更兼程却思兩日淮河浪心悸魂驚尚未平
望楚州新城
巳近山陽望漸寬湖光百里見千村人家四面皆
臨水柳樹双垂便是門全盛向來元孔道雜耕今
是一雄藩金湯再葺真長策此外猶須子細論
阻風泊黃浦
回顧山陽北前瞻寶應東又逢翻手雨更着打頭
風不了行程債從來賦命䆒客愁無訴處搖指畫
船篷
過寶應縣新開湖
寒裏船門不可開試開一望興悠哉空濛烟雨微
茫樹都向湖光外面來
細雨初如弄隙塵須臾化作舞空蚊作團面旋還
分散只見輕烟與薄雲
雨絲拂水不曾沉一一如珠一一明乱走不停跳
不住忽然跳入水精瓶
漁家可是壓塵囂結屋圓沙最盡梢外面更栽楊
柳樹上頭無數鷺鶿巢
湖堤插柳早(声去)青䓤猶帶隋家旧土風莫笑千株
尺來許看渠攬盡夕陽紅
雨裏樓船即釣磯碧雲便是綠蓑衣滄波萬頃平
如鏡一隻鸕鷀貼水飛
半濃黛汁點遥林微淡鉛膏抹暮雲似白如青都
不是淮南弄色五湖春
天上雲烟壓水來湖中波浪打雲回中間不是平
林樹水色天容拆不開
兩雙釣船相對行釣車自轉不須縈車停不轉船
停處特地縈車手不停
五湖佳處是荒寒却為無山水更寬皈去江南無
此景未須喫飯且來看
過九里亭
水渚纔容足漁家便架椽屋根些子地簷外不勝
岸岸皆垂柳門門一釣船五湖好風月乞(聲去)與不
過揚子橋
浪說春皈巳四旬淮南元自不知春明朝却是中
和節野火誰憐寂寞人
客愁滿目政無聊忽報船經楊子橋未到江南心
巳喜隔江山色碧相招
瓜州遇風
金鉦三聲船欲發天地蒼茫忽開闔悪風吹倒多
景樓怒濤打碎金山塔濤頭抛船入半空船從空
中落水中勢如崩山冋日二十九聲如推墮万石
之&KR1607;千石鍾岸人驚呼船欲沒舟人絶呌船復出
平生所聞楊子江無風已自波相撞莫教風動一
波起三日奔騰收不止君不見逆酋投鞭欲断流
藁街自送月氏頭
再賦石翁石婆
石翁誰怒猶睥目石婆多愁鬢先秃荒山野水四
無人二老對立今幾春珠𥜗玉匣化為土金鴈銀
鳬亦飛去知是六朝何帝陵摩挲碧蘚俱無語
觀張功父南湖海棠杖藜走筆
看盡都城種海棠只將一徑引教長約齋妙出春
風手人在中央花四傍
百株都好却嫌渠揀中東邊第一株開與未開相
間着濃紅密密淡疎疎
天工信手洒明霞若遣停勻未必佳却得數株多
葉底慇懃襯出密邊花
送薛子約下第皈永嘉
河東鸑鷟志青天冀北麒麟受玉鞭二十年前元
脫穎五千人裏又遺賢請君更草凌雲賦老我重
看斫桂仙趁取春風双鬢綠收科誰後復誰先
和張功父榿木巴㰖花韵
南湖窠木巳交加種㰖栽榿更北涯生眼錯呼為
夜合新鸎知不是桃花綠隂四合蔵雲屋翠浪全
機織素紗桂隱主人臞見骨不餐酥酪却餐茶(木榿)
(㰖花似桃花花似夜合巴)
走筆謝張功父送似酴醿
西湖野僧夸蔵冰半年化作真水精南湖詩人咲
渠拙不如儂家觧乾雪蔵冰窨子山之幽鑱透九
地山鬼愁儂家蔵雪有妙手分明曬在翡翠樓向
來巽二拉滕六玉妃夜投玉川屋剪水作花吹朔
風揉雲為粉散寒空醉揮兩䄂拂銀漢梢頭万斛
冷不融瓊田挈月拾翠羽砌成重樓天半許盤作
青蚊吐綠霧乱飄六出薰沉炷人間雪脆那可蔵
天上雪落何曾香三月盡頭四月首南湖香雪今
誰有分似誠齋老詩叟碎挼玉花泛春酒一飲一
石更五斗
和祝汝玉作舉子語之句
玉奴何必减花奴省識春風作畫圖臨水隔花看
走馬翻身射鴈落彫弧詞場君擅傾城色詩社儂
凋覓句鬚摩囗致師仰餘勇政慚連叔荅肩吾
和徐盈贈詩
不謁長安衆冨兒不隨舉子脱麻衣片雲出岫元
無事催我詩成翻手皈
無鬼玄談彫苦空端能問字過楊雄韓琮不生王
駕死乞(氣音)君明月與清風
送劉德㫦殿院直閣將漕潼川
烏府何緣着佞臣紫皇親擢得斯人金丹半粒回
元氣玉宇崇朝作好春不惜孤身輕一葉坐令九
鼎重千鈞万生回首求梁棟未要沱江理釣緡
半世西風吹盛名晩同朝路慰平生一言半語到
金石四海九州成弟兄雪嶺錦城君理棹青鞋黃
帽我皈耕長江万里通吳蜀逢著双魚各寄聲
送馬莊父游金陵
東華蹈徧軟紅塵却去秦淮釣月輪朱雀烏衣王
謝宅黃旗紫蓋晉梁春江山拾得風光好杖屨皈
來句子新秪恐参卿署軍事醲薰薦墨到槐宸
跋吳箕秀才
君家子華翰林老觧吟芳草夕陽愁開紅落翠天
為泣覆手作春翻手秋晚唐異味今誰嗜耳孫下
筆参差是一徑芙蓉十万枝喚作春風二月時旁
人咲渠眼花恐落井渠方掉頭得句呼不醒老夫
向來守荆溪郡有詩人元不知贈我連城雜照乘
一夜空齋横白蜺(唐吳融字子華云不勞芳草色芙蓉春風之句乃吳之警句也)
(陽愁更惹夕)
記丘宗卿語紹興府學前景
鏡湖泮宫轉街曲纔隔清溪便無俗竹橋斜度透
竹門墻根一竿半竿竹恰思是間宣看梅忽然一
枝横出來霜餘皴裂臂來大只著寒花三兩箇
和御製瓊林宴賜進士余復等詩
聖主臨軒士褎然曲江花底宴群賢九天日月開
清照四海豪英看廣延秪合致君上尭舜不應侔
德止宗宣草萊憂國從今始記取雲章第一篇
送徐宋臣監丞𥙷外
出處何心一似雲世間萬事不關身𥙷天鍊石無
虚日憂國如家有幾人千載芬香只忠孝百年冨
貴竟埃塵看君兩鬢青青在不晚皈來侍玉宸
題瀏陽縣柳仲明致政雲居山書院
雲居山高三万尺下插瀏江上撞日柳下和風百
世師有孫避地來築室奕葉隐居三百年栽桃種
杏今滿川當家相傳一破硯此外文字九千卷旄
頭畢方書散亡維仲明父再耿光木葉衣裳野蕨
腸牙籖玉軸還堆床更於山下起高閣竹戸松牎
照林岳閣上諸郎夜誦聲太一真人降雲鶴向來
有子中攵科泮宫彈琴詠菁莪(荆南教授子世南為)柝氏門
閭人刮目仲明依旧一漁蓑
小樓晚眺雲日
小樓掛上綠窗&KR0905;落日孤雲万態生碧玉峯巒白
銀綠峰巒暗處綠偏明
記丘宗卿嚥冰語
醉嚥冰丸不作難不須碎嚼不須餐聽渠歴歴胸中
過一寸詩腸一寸寒
送李制幹季允擢第皈蜀
名&KR1033;仁甫之季子也其兄通判璧同登庚戌
第璧除將作監簿&KR1033;赴蜀任兄弟五人今存
者三人其長即賢良公垕
玉立長身太史公諸郎个个有家風高攵大冊傳
書種怨句愁吟惱化工鴻鴈双銜月宫桂鵷雛獨
戀蜀山桐何如天網籠雲表三鳳都皈上苑中
林宏才秉義挽辞(元今為閤門舍人其仲子慓武舉狀)
行盡江南北於何隱去休福清好雲谷老子得莵
裘風采今千古英霊閟一丘庭階俱玉樹仲氏立
鼇頭
題沈子夀旁觀錄
逢着詩人沈竹齋丁寕有口不須開被渠譜入旁
觀錄四馬如何挽得回
送吳敏叔待制侍郎
脚蹈雞翹豹尾間心飛碧岫白雲端人看疎傅如
圖畫帝念嚴光返釣灘玉殿松班唐次對竹宫茅
立漢祠官自憐病鶴樊籠底万羡冥鴻片影寒
寄吳宜之
罨畫溪頭老詩伯夜榜仙槎欝林石要令南斗避
文星却皈北辰捧天極頃逢桂江双鯉魚慇懃兩
寄尺素書山長水遠到不到未必韋郎跡也疎書
中只有想思字更及融州一寒士泮水曾参冷似
冰等待春風放桃李
和沈子夀還朝天集之韻
愁戈不着狂詩客徑超天外華胥國苦海惟愁熱
惱人别有月中水精域浣花一老巳九京何人再
築五言城竹齋衣鉢傳錦里咄咄雲烟飛落紙胸
中磊隗有餘地語下飄蕭無俗氣詩壇筆陣制中
權㔟如常山看率然觀者堵墻顔色沮驚聞柘彈
金盤句老夫性癖耽此趣被渠夜半赤手取重陽
過了元不知猶有黃花三兩枝
雨中出湖上送客
細雨輕烟着地昏湖波真个觧生塵淨慈霊隐君
休覓失却諸峯不惱人
入北昭慶寺
兩岸芙蓉雨洗粧愁將紅淚照銀塘擡頭不起珠
璣重柳外西風特地狂
張幾仲侍郎挽詞
半世金閨彦中年碧落班一般俱紫橐千古忽青
山秋入篇章裡春生岳牧間汾陽旧部曲白髮万
人澘
烈考同心德中興異姓王勲勞貫三極攵献在諸
郎公也山林味天乎日月忙一生非不逹晩逹却
堪傷
京口連滄觀洪都孺子亭飛觴回落月洒筆濕寒
星别去長離索皈來遽杳冥知公喜儂句五字酹
英霊
徐氏太淑人挽辞(季德母大理卿王)
三子官期至同時各致勤爭迎阿潘母獨就大馮
君喜入烏巢舍驚傳鶴弔墳傷心是廷尉目断太
行雲
赤矢生名族烏衣嫓德門萱堂登九秩蘭砌頷重
孫樂飲占蛇日翻隨藥兔䰟一生参具葉夢幻了
無痕
跋眉山程仁万言書草
峩眉山下三蘇鄕至今草木文章香近時英妙有
程郎數寸管底翻錦江向來曾草三千牘流涕大
息仍痛哭九虎當關北斗深十年買桂炊白玉荆
溪溪上相識初君猶少年我壯夫帝城再見各白鬚
袖中一紙梁溪書剡藤方策一万字猶帶權書衡
論味君不見古來冨貴掃無痕只有文章照天
地
題鞏仲至㫦辞齋
人道莊周夢蝴蝶我言蝴蝶夢莊周莊周觧飛蝶
觧語說向蝴蝶應點頭㫦辞齋中子鞏子年少詩
狂狂到底蹇驢破帽衡逹官白眼清談對餘子東
萊一翁印斯人世人皆憎翁不嗔為渠落筆三大
字政自不妨詩入神
秋夕不寐
每到炎天只願秋如何秋到却成愁官居也有寒
蛩語不似山間聽得幽
夏熱通宵睡不成秋凉老眼又偏醒牎虚月白清
無夢却為西風數漏聲
跋符發所錄上蔡語
洙洄淵源一線寒再從伊洛起濤瀾偶看上蔡先
生語滿目淙淙八節灘
符君天秀擢炎方繭足擔簦學北方不是澹菴謫
南海姓名那得許芬香
贈墨工張公明
廬陵旧墨說潘衡廬陵新墨說張生潘家衣鉢嗣
蘇子張家苗裔出易水易水松花烟一螺漲起倒
流三峽波人言天下無白墨那知真有玄尚白磨
光漆几奪眼睛試點一點傾人城
跋丘宗卿侍郎見贈使北詩一軸
太行界天二千里清晨跳入寒牎底黃河動地万
岳雷却與太行相趁來青崖顛狂白波怒老夫驚
倒立不住乃是丘遲出塞皈贈我大軸出塞詩手
持漢節娖秋月弓挂天山鳴積雪過故東京到北
京淚滴禾黍枯不生誓取胡頭為飲器盡與遺民
觧魋髻詩中哀怨訴阿誰河水鳴咽山風悲中原
万象聽驅使総随詩句皈行李君不見晉人王右
軍龍跳虎卧筆有神何曾我得一句子自哦自寫
傳世八君不見唐人杜子美万草千花句何綺秪
以詩傳字不傳却羡别人雲落紙莫道丘遲一軸
詩此詩此字絶世竒再三莫遣鬼神知鬼神知了
偷却伊
謝湖州太守王成之給事送百花春糟蟹
烏衣巷裡批勑手整頓乾坤渠儘有天風吹入水
精宫一夜陽和徧花柳愛殺苕溪波底雲揉雲釀
出蒲萄春更挼百花作香塵小槽濺破真珠痕一
杯吸盡太湖月郡齋忽念山中客遠澆白首草玄
人伯雅仲雅俱清絶一不不肯遣長鬚却遣郭索
持尺書二執戈者爭走趍登彼糟丘勸腹腴可憐
郭索與陸諝不傍貴人熱門戶却訪誠齋老病翁
多謝苕溪賢地主
贈寫真水鑑處士王温叔
我不如森森千丈松我不如濯濯春月柳髯疎鬢
秃巳雪霜皮皺肉皴真老醜葉生畫時顔尚朱王
生畫時骨更臞一生愛山吟不就兩肩化作秋山
瘦君不見褒公鄂公圖凌烟腰間羽箭大如椽君
不見涴花醉圖粉墨落日斜泥滑驢失脚貴人寒
士兩相嗤畫圖猶在人巳非王生王生且停手不
如生前一杯酒
題汪季路太丞魏野草堂圖
汾隂西祀告昇平四海無波鏡樣清乞(聲去)與幽人
好風月万山裏許聽泉聲
奉常夫子半銭無不問田園况室廬聞道買來新
宅子借看却是草堂圖
題汪季路所蔵李伯時飛騎斫鬃射楊枝
及繡毬圖
虎失馳射殿西偏一箭穿毬不再彎飛騎新圖天
上本龍眠偷得到人間
君王將幸寶津園刷洗天駒尚未乾禁地何緣有
闌入考官應奉得來看
暁登小樓霧失南高峯塔
日日南高峯知我登小樓咲回紫翠面擎献新鮮
秋獨將詩魂去恣繞月脇游得句寄與渠月姊不
敢搜絶頂珥瓊筆仰空書銀鈎今晨招不來開牎
得孤愁折簡呼屏翳能為追亡不
跋羅春伯所蔵高氏樂毅論
右軍樂毅論大令洛神賦王家小楷天取將秪餘
驚鸞尚双翥昭陵銀海閟銀鈎秦王卧看偷兒偷
秣陵井苔剥山骨祝融復遣山鬼搜裂瓊劃玉各
分散遺下寶圭三五叚墨卿收拾&KR0784;頷珠堇堇一
百八十餘江西今代韓吏部古心古道生好古雷
電勃興急捉取阿那精霊會飛去(得此石秣陵井國初高紳學士)
(火石碎尚有五六叚有字一百八十九中後其子孫以石質銭於銭氏銭氏家)
贈周敬伯
鄕里親黨周敬伯𥙷入太學散遣僮僕歲晚
不皈嘉其有志贈以長句
万方英傑集橋門作麽吾州不數人之子獨攜一
方策短檠以外四無鄰歲云暮矣猶為客皈去來
兮未立身待上六鼇頭上立還家藉手拜双親
贈翦字吳道人
翦李義山經年别遠公詩用青紙翦字作米
元章字体逼真
寶晉雲烟雜海濤玉谿花月寫風騷一生不倩毛
錐子只倩并州快翦刀
題汪聖錫墳菴真如軒在玉山常山之間
東吳南垂楚北際中央不合大如礪百灘千嶂自
一川清空不是人間世玉山先生携老禪把茅結
菴開小軒身前身後來醉眠一醉不醒三千年先
生杖屨半宇宙每到此軒去還又為憐雪立孤竹
君月骨風筯如許瘦向來種筝今排天先生手痕
故依然騎龍帝旁為飛仙玉棺寂寞空寒烟
嘉定元年春三月男長孺編定
端平元年夏五月門人羅茂良校正
誠齋集卷第三十終
