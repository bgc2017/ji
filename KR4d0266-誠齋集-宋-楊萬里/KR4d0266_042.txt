誠齋集卷第四十二
廬陵楊万里廷秀
詩
退休集
題曾世夫頥齋
吾友子曾子滋蘭澗溪幽葯房動波底韋編著(斫)
床頭夢吞六畫香身從三聖游上瞻𡵨山開下聆
雷聲收告干閟霊亀潜淵騎玉蚪食菲足自養朵
頥非所求一朝浮洛書綠字献禹疇分半啖虞翻
相視一笑休
曉起
霜挾清寒凍殺人袖中十指怯頭巾金篦落地拾
不得却是穿䆫曉日痕
月午
揭竿借日自烘衣背立睛暄片子時雪後春生人
未覺弄絲蟢子獨先知
賀胡守寺正禱雪響應
廬陵新事一竒絶老農七年不識雪史君領取六
花來一夜九天開玉闕萬家鑄作銀樓臺千峰琢
出瓊崔嵬頻歲魃兒崇椏來秋雲子如芋魁老
夫與雪亦久别膝六参儂永普說為渠拈此一辨
香今身胡姓前身黃只愁穎川歸廟堂不愁寰宇
無豊穰東閣官梅應觧語綠毛么鳳仍能舞合詞
再拜壽史君滿為天花中玉醑
十二月二十七日立春夜不寐
冬夜嫌長只望春春宵又永更何言睫梢強合終
無睡脚底相摩也不温竟夕松風聽到曉忽明燈
火看來昏擁紬却起蒙頭坐顧影真成一病猿
送黃幾先司戶
吾友黃編修用不究其挾有子傳父書潜心泣麟
業胸中石渠賸筆底秋鷹捷蟾兔贈一枝衣鉢續
四葉不應千里來乃欲一揖别恰當新酒熟幸與
故人接細酌且短檠軟語更長鋏去去謁九扉天
路看高躡
寄題南昌尉廳思賢亭
南昌尉廳之右有孺子墓墓前故有思賢亭
中更兵餘亭毁墓湮今尉剣津張敬之因葺
公𪠘披榛得墓按圖諜墓旁有九里井求之
得井又有甿耕桓伊墓下得甓三𣢾識云晉
平南將軍墓去聘君墓七里驗其遐邇而信
因表其墓復其亭云敬為賦之
有客栖霞外無名涴黨中南州一高士東漢獨清
風舊國已禾女荒阡猶石翁更煩吹笛魄端為洗
榛叢
甲子初春即事
老子燒香罷蜂兒作隊來徘徊繞襟袖將謂是花
開
臘去寒猶在春來花未開東風忽然到放盡一園
梅
徑李渾穠白山桃半淡紅杏花紅又白非淡亦非
穠
只有觀書樂其如病眼何伹令吾意適不必卷頭
多
驟暖如初夏通身退裌衣只言寒已去却等五更
歸
人怨花遲發天教暖早催不知要催落却道是催
開
二月十四日曉起看海棠
過雨天猶濕新晴日尚寒懸知曉粧好破霧急來
看
初日光殊薄晴梢露正濃真珠粧未穩更着柳邊
風
晩得看花訣丁寕趁絶農乘他醉眠起别是一精
神
四面花光合一身香霧紅忽從霞綺上跳下錦城
中
花密無重數看來眼轉迷化為花世界忘却日東
西
外種百來樹中安一小亭放眸紅未了紅了是天
青
老子侵星起蜂兒先我忙淵才無鼻孔信口道無
香
除却牡丹了海棠當亜元豔超紅白外香在有無
間
寄題袁機仲侍郎殿撰建溪北山四景
妙淨菴
韓子不肯佛饒操苦出家何如妙淨老紫橐碧蓮
花
冰壷閣
竹國風世界梅兄雪友朋地清無可比且道玉壷
冰
玉虹橋
銀河月外來玉虹天上落騎虹弄銀河人間無箇
樂
抗雲亭
脚底一朵雲乘之繞空碧前身王子喬今代李太
白
題張季長少卿飾菴名取告詞云學足以
自飾
吾友張飾菴學到賁上白真賁初非文至飾亦無
色君看瑄玉姿豈借青黃飾寶氣不自中白虹貫
空碧飾菴隱岷嶺英名震京國魯論感鳳歎春秋
辯麟獲孝廟聘丘園有來校墳籍光皇訪忠賢再
起貳卿棘未應兩朝舊不侍九重側訓詞揭昭回
聖意深記憶盍歸贊人文小却猶講席未要從子
真帶月耕巖石
十山歌呈太守胡平一
螺岡市上悪少為群剽掠行旅民甚病之太
守寺正胡公命賊曹禽其魁杖而屏之遠方
道路清夷遂無豺虎塗歌野咏輙摭其詞櫽
括為山歌十觧庶采詩者下轉而上聞云
豺虎深交鴈鶩行到官管取汝無妨只將剽劫為
喧閙喝放歸來儘陸梁
群盗常山蛇勢如一偷捕獲十偷挾十偷行賂一
偷免百姓如何柰得渠
塗客前春荷一豬城門賣得兩千餘明朝回到石
斧嶺連喫數刀今在無
說似行人且細聽螺岡門外莫宵征前頭石斧韓
婆嶺第一單身不要行
後趙前丁兩使君群偷望見揔星奔後人却笑渠
儂猛仁及偷兒不及民(器之推折賊脚丁卿季囚賊士牢趙)
王黃二盗久馳聲手棒腰刀白晝行逢著村人持
一物喝令放下敢誰爭
近有村人帶血論使君親與験傷痕鶩行剛道非
行劫只是行人兩作喧
賢尹如何受吏謾青天白月萬人看忽然一展霹
靂手盡杖偷魁竄遠蠻
北門今早頓然清懷璧操金儘夜行却有一般可
憐底群偷枉却費家兄
行人滿路喜歌呼小盗何須辱廟謨早箇使君歸
鼎軸為禽頡利繋單于
五月十六夜病中無聊起來步月
抛官放浪十三年底事今年病嬾殘舊徤肯饒梅
&KR0933;索新羸翻羡竹平安
無求不必位三公一飽何須禄萬鍾只有人生安
樂好享他明月與清風
人睡兮酣雞未知起來呌轉月華西南風吹落北
斗柄細數月中丹桂枝
夏日雖炎夜却清四更還更勝三更露從玉兔鬚
根落風在銀河浪底生
道是月明星便稀阿瞞此句未為竒今霄斗柄也
不見一鏡孤光天四垂
題李季章中書舍人石林堂
紫微仙人今太白不愛好官愛竒石頃從道山歸
雪山一葉漁船一横笛船過宣池月滿空乘雲飛
上九華峯十指一掇九芙蓉和月擎取歸船中歸
到鴈湖秋水碧萬斛酒船觴九客蟇頤諸峰作不
速不待折簡登几席儂與石兄殊不疎問訊别來
安稳無(冠拜之呼為石兄云米元章見竒石具衣)
與長孺共讀杜詩
病身兀兀腦岑岑偶到兒曹文字林一卷杜詩揉
欲爛兩人齋讀味初深斵肝枉却期千載漏眼誰
曾更再尋筆底姦雄死猶毒莫將饒舌泄渠心
食蓮子
白玉蜂兒綠玉房蜂房未綻已聞香蜂兒觧醒詩
人醉一嚼清冰一嚥霜
城中蓮子買將歸未問嘗新早與遲偶憶湧金門
外曉畫船帶露摘來時
戢戢蜂兒出露房未生翅股及鋒芒丁寕莫遣他
人剥要染儂家十指香
族人同諸友問疾
老無星事可營為政是長閑好病時兩脚倦行嬴
得坐一生欠睡頓(聲上)還伊夢聞有客欣然起兒道
勤翁乃爾癡抵掌縱談天亦笑此身安否更曾知
摩詰沉痾未易排文殊一問失妖災老夫何幸君
賢集倒屣出迎雙眼開語造極時全愈了病知客
去即重來呼兒細㨂新書策体不佳時看一回
病中復脚痛終日倦坐遣悶
滿眼生花雪滿顛者稀又過四雙年誰知病脚妨
行步只見端居道坐禪隨扇几旁猶嬾拾撿書牎
丁更能前世人緫羡飛仙佀我羡行人便是仙
六月二十四日病起喜雨聞鸎與大兒議
秋凉一出游山
末伏將催中伏休怱怱送夏又迎秋暑中竹色風
仍雨病裏鸎聲喜破愁大熟十年無此作微生一
飽更何求急須剰蹈蓮花麴藥玉新船待拍浮(年五)
(花作趙酒法用蓮)
病勢初來敵頗強排山倒海也難當老夫笑把東
西玉堅子難蔵上下盲酒陣時聞報三捷詩壇元
不費單槍夜來夢入清凉國風月冰人别是鄕
暑氣朝來掃地空南風畢竟讓西風秋生楚尾吳
頭外凉殺天涯地角中萬疊山連千澗水雙行纏
伴一郫筒初程道是窮忙着且宿東山東復東
雨後曉起看山
晨起出蓬戶換却隔水峯細看只舊山色與昨不
同雖經夜來雨未必有許功雲師挈衆巉置在藍
水中沙土俱綠淨草樹添青葱不然近秋衰那得
還春容此意殊不淺要將調詩翁判断索一語可
惜語不工正使語工着不如山色濃
病中七夕
良辰美景底須來苦惱如山正滿懷蟬度清歌侑
溪柳花吹黃雪灑官槐新秋風物俱堪賞久病心
惰自不佳說與兒童休乞巧老夫守拙尚多乖
秋熱
今年秋熱倍常年更住西峯落照村最是櫻桃梢
上日裴回不落等黃昏
食菱
雞頭吾弟藕吾兄頭角嶄然也不爭白璧中蔵煙
水晦紅裳左祖雪花明一生子木非知巳千載霊
均是主盟每到炎官張火傘西山未當聖之清
晚酌
暑天寒果飣來餞水果清於木果休蓮入新秋何
便瘦菱沉到底竟能浮山泉釀酒香仍冽野蔌堆
盤爽更幽方丈食前非不愛風蟬一腹飽詩愁
七夕後一夜月中露坐
火雲散作欎金雲簷際移床偃病身古井石崖新
汲水花洲苔砌蕩晴塵風纔小動即停吹竹自不
凉那及人獨感今霄上弦月桂梢分露滳紗巾
今古詩人愛月圓未堪商略玉嬋娟脩眉半璧各
自好團鏡磨鎌俱可憐一夜一般新樣出幾回幾
換為人妍教渠也學金鴉扇未必清光直一錢
夜熱不寐曉起步溪上
夜氣積到曉微凉方滿川老夫乘早起落月正娟
然拄杖了疲擔行人憩痛肩勞生誰獨免客路最
堪憐
寄題趙漕秘閣東山堂(充夫)
阿且東山著乾坤十雨世界三登村阿安東山著
一身白雲保社明月鄰此山秪合館此客千載阿
誰敢爭席趙侯玉立隆準孫洗空凢馬追古人千
山萬水略行徧一錐卓住東洋岸東洋山麓東復
東築堂折簡招兩公倒提北斗酌銀漢霊山作樽
江作鍾浩歌小袖經綸手笑與兩公舉天酒東山
今屬趙家莊敬請兩公遷别鄕
送吉州觧魁左人傑詣太常(五年十)
高皇一馬化龍日臨軒策士誰第一玉山山下汪
端明年財十八第一人聖上來年集英殿黃繖中
央横玉案何人再續老尚書禾水左家千里駒春
秋三傳貯胸臆買紙待傳晁董策君才盍與汪相
先君年更少汪兩年
送左元規三詣太常
晉侯三駕楚莫爭薛侯三箭天山平江西今代再
丘明親到杏壇授麟經筆陣獨掃萬人軍兩魁槐
花再薦名來年蘭省與集英三元不數馮家京
送廬陵宰趙村老
趙侯龍種秀天潢金玉肝脾錦繡腸未復九人黃
閣相猶堪三字紫微郎飢餐蘭菊枝枝月醉灑雲
煙句句霜誰與邦民頌遺愛老夫端欲續甘棠(宗唐)
(趙大本除西掖子相者九人近丹)
送項聖與詣太常
盧溪書院一番新千里學子來如雲天教書院名
日起速化先從主人始主人主盟為阿誰楚漢名
家今項斯胸中五車載書卷筆端三峽傾冰硯魯
秉周禮說一經有司把燭題秋薦鵠袍詣闕柳袍
歸來年書院更光輝
淋疾復作醫云忌文字勞心曉起自警
半似枯禪半似癡也無何慮與何思偶看清曉雙
雙蝶飛徧黃花一一枝
荒耽詩句枉勞心懴悔鸎花罷苦吟也不欠渠陶
謝債夜來夢裏又相尋
題朱伯勤千峯紫翠樓
秀嶺西頭鳳嶺東周曹略數一千峯商量没頓新
樓處頓著(灼音)穠藍釅紫中
一色千峯翠作圍忽然齊換紫綃衣客來欲識樓
中景秪等金鴉浴海時
昜允升畫像贊
疎髯撚欲無短鬢搔已禿定知得句來暗喜見眉
目
嚴陵决曹易允升自官下遣騎歸寫予老
醜因題其額
玉泉半潭冰釣臺萬岳雪汝往訪客星剰挾一磨
衲
又自贊
清風索我吟明月勸我飲醉倒落花前天地即衾
枕
寄題永新昊天觀賀知宫方外軒
君家秘監唐詩客飲中八仙渠第一君家水部晉
仙真曾拜東封玉路塵秪今孫子方外士羽衣霞
佩雲為袂月下維山吹鳳笙霧裡華陽割龍耳何
當踞亀食蛤蜊大嚼碧藕嬉瑶池若見君家兩仙
伯為儂寄聲好將息
寄題萬安蕭和卿雲岡書院
君不見南軒先生以道鳴嶽麓書院陶諸生君不
見晦菴先生妙經學廬山書院榜白鹿吾鄕蕭君
八葉孫雲岡築齋高入雲芝蘭玉樹爭績文江湖
鵠袍爭駿奔願師朱張兩先生駟馬高蓋塞里門
題王晉輔專春亭
向來王家癖於馬今來王家癖於花洛陽城裏花
如海一半移取來君家此花就中最穠麗姚家黃
兼魏家紫花王更有王中王看却姚魏千花降一
春好處君知否上已前頭寒食後千花不用妬渠
伊此外春光更屬誰
題王晉輔桂堂
諸天别有金色界金粟如來更竒怪玉露洗面晞
金風黃雲迎下月姨宫未與群芳較顔色寒香世
界誰較得一箇世界一粟中萬粟世界香無窮詩
人夢入廣寒殿香殺詩人天不管
贈臨川嚴泰伯秀才
臨汝嚴夫子搘笻扣敝廬文如漆園壯人似客星
孤善相遺驎瘦深参得腹腴行看最先進辨論詘
諸儒(數詘莊周後為嚴子嚴功最先進辨論大臣數)
送羅季周主簿之官八桂
憶昔相從夜誦時子垂兩髧我初髭梧桐葉落猶
無睡桃李春歸緫不知我已懸車老巖岳子方㪘
板走階墀莫嫌衰病人皆棄桂嶺梅花寄一枝
乙丑改元開禧元日
開禧元祀更元正宿兩新收放曉晴夜半梅花添
一歲夢中爆竹報殘更方知人喜天亦喜作麽鍾
鳴雞未鳴老子年齡君莫問屠蘇飲了更無兄
立春日
何處新春好深山處士家風光先著柳日色𣢾催
花
寄題鄒有常愛蓮亭
道鄕先生有族子卜築冨川弄江水更穿兩沼磨
碧銅分種芙蕖了秋事一沼花白一沼紅新亭恰
當紅白中此花不與千花同吹香别是濂溪風
題分宜李少度燕谷
君不見向來吹律談天衍能令寒谷回春暖君不
見秪今桂山謝艮齋能回燕谷為春臺謫仙耳孫
有仙骨家傳謫仙好風月斸開别墅一谷中管領
春光醉煙雪艮齋作記印此山山與主人千載傳
谷中花柳莫放過乞取風月三千篇
荅胡伯圓贈詩
澹老郎君阿永賢渥洼財駕折金鞭只今兩子似
連璧一建雙旌開二天白馬將軍震交阯青錢學
士即甘泉弟兄蕙茂仍蘭發頓有機雲在眼前
荅胡仲方贈詩
疇昔昭王渡楚江得萍斗大嚼甘芳因君黃綬作
此縣問古青蘋何處鄕民樂弦歌愛言偃天將桃
李醉河陽望郎舊說為邑宰邑宰今看為望郎
病中春雨聞東園花盛
萬類欣欣一老悲物華豈是不佳時病夫自與春
無分好景非於我獨遺花底報來開已閙雨中過
了更曾知風光九十今強半又約芳菲隔歲期
雨霽看東園桃李行溪上進退格
藥裏關心正腹煩強排孤悶到東園行穿一一三
三徑來往紅紅白白間繞樹仰看渾不見隔溪回
望不勝繁村村桃李家家柳脚力酸時坐
春盡夜坐
春光草草病中休病眼逢春道是秋秪有青燈憐
此老伴人無睡照人愁
疾痛呼天天豈知知而不管亦何為偶拈白傳長
慶集又得驩欣片子時
病夫說病訢旁人他自開眉我自顰後有病夫看
病句不須告訴亦沾巾
去歲四月得淋疾今又四月病猶未愈
去歲四月病如今一歲來越吟三百日凉劑二千
杯極痛過(聲平)於割通身緫是灾花時久断酒紅藥
為誰開
自遣
莫將一病苦憂煎山尚能游石可眠匹似病風兼
病脚老夫猶是地行仙
久病小愈雨中端午試筆
病較欣逢五五辰宫衣忽憶拜天恩舊時疊雪含
風眼今看空山雨點痕
愛與陳玄酷作緣餘波染指黑爛班呼童汲水無
來底自掬垂簷一滳慳
春去無花可得攀石榴不豔却明鮮昨朝花發今
朝落留得梢頭一蒂看
月季元來插得成瓶中花落葉猶青試將插向蒼
苔砌小朵忽開雙眼明
送吉州太守胡平一寺正赴召
憶昔乾道游璧水君為秀孝儂博士逮今嘉泰歸
青原儂為州民君剌史人生離合風中雲白髮相
逢有幾人與君相逢又相别不待折柳眉先顰如
君豈弟民父母春風風人夏雨雨忽然一夜飛秋
霜驚殺鴈鶩兼犲狼政聲無翼到天上玉皇詔君
登廟廊郎星卿月小借路金華玉堂即高步中與
賢關育鳳麟向來未有秉鴻鈞秪今丞相破荒了
第一衣鉢當傳君
病起覧鏡
病起長新骨居然非舊容眼添佩環帶腰減採花
蜂對面不相識何人忽此逢吾身無定在更要問
窮通
覽鏡忽自問何方一病翁生涯&KR2636;城外本貫醉鄕
中筆硯今都廢尊罍久屢空又將數莖雪顦顇見
西風
病中感秋
病中一刻抵三秋况見西風再樹頭老去能禁幾
回病秋來不為别人愁書帷夢覺疑僧榻竹戶凉
侵似客舟壽外康寕方是福不然徒壽不須休
秋衣
晨興換新衣視身忽潜愕腹皮雛百摺髀肉寬一
握沉痾兩年餘衰體半標落且留宿塵垢莫遣新
澡濯未澡体尚肥既濯肌轉削無髮已是僧有骨
不如鶴明年方八十似覺九十著(酌音)寡食幸自清
辟榖底須學便可作飛仙御風上雲幕如何肥瘠
想猶有秋衣作
夜讀詩卷
幽屏元無恨清愁不自任兩牎雨横卷一讀一沾
襟祗有三更月知予萬古心病來謝杯杓吟罷重
長吟
病中止酒
平生萬事輕惟以酒自娛當其愛酒時一日不可
無老來因屬疾不飲五月餘客飲我不羡而况逢
麴車見杯不思斟見樽不思酤終日伹清坐此心
長泊如只悟世人情逐物非一途仕者嫮貂蟬貨
者珍金珠賜泰嗤原貧由勇誚孔迂何物真樂憂
何人定巧愚病後得反身曠然同太虚其餘君莫
問麴生尚可疎
病中喜雨呈李吉州
兩日炎暉烈未收連宵甘澍沛如流大田今日非
昨日多稼新秋賽舊秋凉氣隔䈴深亦透香煙穿
袖散難留史君小試為霖手便作江西第一州
送戴良輔藥者歸城郛
君欲問淋疾便是法外刑刲剔備百毒更以虐㷔
烹王皇夜半勑六丁押差戴君為藥丞倒囊刺手
探玉札一洗愁肺冰雪清一生百病都好去不但
膏肓驅二豎寄言仲景與安常古今何代無醫王
寄題張仲寅甘老堂
屏山十論擇聖心甘老十論刮古今古今刮得都
見髓持献玉工逢刖趾玉皇左相華陽封上與阿
且雙周公薦渠金門可登仕金門送渠外臺試渠
儂掉頭不肯行有雪可釣月可耕恩山紫蕨椽來
大(隋音)恩江白魚船樣箇綠蓑青蒻霞上臥不知畢
逋明眎東西過
送藥者陳國器
竇憲一舉空朔野曹霸一筆空凡馬吾鄕藥者有
陳生一丸洗空萬藥者庸醫皆笑道旁莎陳生拈
出便是玉山禾庸醫皆笑澗下水陳生酌來便是
上池底也只不離神農書書外别得一亡珠也只
不出歧伯論論外别得舌一寸舊遭痔疾惱殺儂
新遭淋疾與合縱恰如住在圃田國晉楚腹背來
夾攻陳生贈我玉菌子乃是華陽洞中乖龍耳陳
生贈我紺葉紗乃是金鴉脚底扶桑花汲泉親手
煑蟹眼一浣枯腸如浣沙平生舊疾蟬殼退秋風
吹落青天外更傳枕中鴻寶方戒勿浪傳泄天蔵
君不見回巖仙客逢貧子指石成金吾濟爾貧子
再拜不要金秪覓指頭吾自指
送王長文赴上庠
吾鄕前軰王南賓讀書萬卷筆有神婁登天府献
和璞玉工過眼珉奪真秪今有孫又竒絶蹈雪㩦
書詣金闕玉皇書院璧水中腸子半牎桃玉蟲端
能健筆追乃祖斗藪寸心寫千古廣寒掇取第一
枝早為雙親開兩眉
賀吉州李守臘雪
仁侯妙手作(佐音)廬陵民歌敏惠如神明歌聲動天
天降瑞一夜幻出瓊瑶城麗譙一新玉樓觀郡治
别起銀設廰曉上青原臺上望千門萬戶皆水晶
八邑山川一千里盡種琪樹璣為英幕僚秉燭爭
入賀老夫抱病獨僵臥寄言賀客此未竒來年玉
粒滑流匙萬艘真珠貢京師老夫已草周頌豊年
詩
除夕送次公子入京受縣
過眼光隂又歲窮相看父子一尊同春回雨點溪
聲裏人醉梅花燭影中汝趁暄和朝北闕我扶衰
病見東風弟兄努力思報國放我滄浪作釣翁
丙寅人日送藥者周叔亮歸吉水縣
拔草不拔根塞水不塞源忽然草生更水長敗却
禾稼仍㴞天老夫昔歲得淋疾初謂一日今兩年
服藥六千六百琖望舒二十二回圓偶逢周郎顧
一詠擒二豎發藥何用多刀圭起沉痼向來肝腸
痛如割今來疾痛全然脫捉著根源盡掃除周郎
神毉天下無
病中感春
老去春來已薄情体中病後更竛竮海棠紅釅飛
成雪楊柳金濃染作青到得當家饒景物不如舊
日偖園亭一杯欲把還休去遮莫鸎花笑獨醒
落花
紅紫成泥泥作塵顛風不管惜花人落花辞樹雖
無語别倩黃鸝告許春
雨中問訊金沙
金沙道是殿群芳不道荼䕷輸一埸十里紅粧蹈
青出一張錦被曬晴香只須舊蔭已無暑更走新
條如許長若恨昨朝來草草夜來風雨更禁當
寄題劉正卿雙清軒
吾鄕今代劉更生新序說苑落筆成問渠才思寕
底巧玉泉繞屋供雙清此泉來從何境界銀河飛
下雙羅帶便好乘槎犯斗星斫桂廣寒天上行
初夏病起曉步東園
低枝碧李壓人頭過雨黃梅滿道周紅日漏雲初
試暑綠隂酣露已偷秋
病起烏藤強自扶三三徑裏曉晴初鸎聲只在花
梢近行去行來不見渠
送羅正夫主簿之官餘干
君家人物已數世後有秘丞前給事近來復見鄕
先生武岡使君五經笥君才自是一世英珠玉照
乘仍連城妙年已號萬人敵強仕初登千佛名番
君小屈習鑿齒且與剌頭簿書底即看給札試蘭
臺飛上木天校文字
五月三日早起步東園示幼輿子
雨香不及露華香竹液花膏馥葛裳儂與曉星成
二客更無人共上番凉
筠箕苕帚兩無蹤竊果畦丁職不供老子不來纔
幾日松花槲葉滿亭中
端午病中止酒
病裏無聊費掃除節中不飲更愁予偶然一讀香
山集不伹無愁病亦無
嘉定元年春三月男長孺編定
端平元年夏五月門人羅茂良校正
誠齋集卷第四十二終
