增廣註釋音辯唐柳先生集卷之十八
騷
乞巧文
柳子夜歸自外夜有設祠者&KR0673;餌馨香(童云&KR0673;諸延切厚粥也潘云&KR0673;之然之善)
(二切以稲米与狼擉膏爲&KR0673;)𬞞果交羅插竹垂綏(与緌同而追切)剖瓜犬牙且拜
且祈怪而問焉女隷進曰今兹秋孟七夕天女之孫將嬪於河
鼓邀而祠者幸而與之巧驅去蹇拙手目開利組絍縫製(組緫)
(古切絍女鴆切)將無滯於心焉爲是禱也柳子曰苟然歟吾亦有所
大拙倘可因是以求去之乃纓弁束袵促武縮氣旁趨曲折
傴僂將事(傴委羽切偻隴主切)再拜稽首稱臣而進曰下土之臣竊聞
天孫專巧于天轇轕璇璣(轇音交轕音葛)經緯星辰能成文章黼黻
帝躬以臨下民欽聖靈仰光耀之日久矣今聞天孫不樂其
獨得貞卜於玄龜將蹈石梁𣢾天津(天津九星横天河中)儷於神夫于
漢之濱兩旗開張中星耀芒(晉天文志左旗九星在河鼓左右旗在河鼓之右)靈氣
翕欻(呼勿切)兹辰之良幸而弭節薄遊民間臨臣之庭曲聽臣
言臣有大拙智所不化醫所不攻威不能遷寬不能容乾坤
之量包含海岳臣身甚微無所投足蟻適于垤蝸休于殼龜
黿螺蜯(上音蠃盧戈切下音蚌)皆有所伏臣物之靈進退唯辱仿佯爲
狂(潘云仿佯音房羊徙倚也)局束爲謟吁吁爲詐坦坦爲沗他人有身動
必得宜周旋獲笑顚倒逢嘻已所尊昵人或怒之變情徇勢射
利抵巇(童云戲音羲山險也)中心甚憎爲彼所竒忍仇佯喜悅譽遷隨
胡執臣心常使不移反人是巳曾不懼疑貶名絶命不負所
知抃嘲似傲貴者啓齒臣旁震驚彼且不恥叩稽匍匐言語
譎詭令臣縮恧(女六切下同)彼則大喜臣若效之瞋怒叢巳彼誠
大巧臣拙無比王侯之門狂吠狴犴(狴音陛又邊迷切犴音岸獄也)臣到百
步喉喘顚汙睢盰逆走魄遁神叛欣欣巧夫徐入縱誕毛群
掉尾百怒一散世途昏險擬步如漆左低右昂闘冐衝突鬼
神恐悖聖智危慄泯焉直透所至如一是獨何工縱横不恤
非天所假彼智焉出獨嗇於臣恒使玷黜沓沓騫騫恣口所
言迎知喜惡默測憎憐搖脣一發徑中心原膠加鉗夾(潘云鉗其)
(炎切或作銡夾讀為甲周礼并夾注鋯箭具也)誓死無遷探心扼膽踊躍拘牽彼雖
佯退胡可得旃獨結臣舌喑抑銜冤(喑音隂)擘眥流血(&KR1475;音剤)一
辭莫宣胡爲賦授有此竒偏眩耀爲文瑣碎排偶抽黃對白
啽哢飛走(啽音弇哢音弄鳥声)駢四儷六錦心繡口宫沉羽振笙簧觸
手觀者舞悅誇談雷吼獨溺臣心使甘老醜嚚昏莽鹵樸鈍
枯朽不期一時以俟悠久旁羅萬金不鬻弊帚跪呈豪傑投
棄不有眉矉頞蹙(矉音頻目恨張也頞音遏)喙唾胷歐(彖呼惠切唾吐卧切歐即嘔字吐也)
大𧹞而歸填恨低首天孫司巧而窮臣若是卒不余卑獨何
酷歟敢願聖靈悔禍矜臣獨艱付與姿媚易臣頑顔鑿臣方
心規以大圓拔去呐舌(呐与訥同)納以工言文詞婉軟步武輕便
齒牙饒美眉睫增妍突梯卷臠(楚詞云突梯滑稽突梯随俗皃莊子云脔卷傖囊卷脔不)
(申舒皃卷音拳脔音挛又券勉力轉二切)爲世所賢公侯卿士五屬十連(礼記王制五國)
(以爲属十國以爲連)彼獨何人長享終天言訖又再拜稽首俯伏以俟
至夜半不得命疲極而睡見有青褏朱裳(褏音䄂)手持絳節而
來告曰天孫告汝汝詞良苦凡汝之言吾所極知汝擇而行
嫉彼不爲汝之所欲汝自可期胡不爲之而誑我爲汝唯知
恥謟貌淫辭寕辱不貴自適其宜中心巳定胡妄而祈堅汝
之心密汝所持得之爲大失不汙卑凡吾所有不敢汝施致
命而昇汝慎勿疑嗚呼天之所命不可中革泣拜欣受初悲
後懌抱拙終身以死誰惕
罵尸蟲文(并序)
有道士言人皆有尸蟲三處腹中伺人隱微失誤輒籍記日
庚申幸其人之昏睡出䜛于帝以求饗(酉陽雜爼上尸清姑伐人眼中尸白姑伐)
(人五藏下尸血姑伐人胃命潘云按道書上尸彭据中尸彭質下尸彭矯)以是人多謫過疾癘夭
死柳子特不信曰(一本无特字)吾聞聦明正直者爲神帝神之尤
者(一本无者字)其爲聦明正直宜大也安有下比隂穢小䖝縱其
徂詭(潘云徂七餘切狙善詐故以爲名)延其變詐以害于物而又悅之以饗
其爲不宜也殊甚吾意斯䖝若果爲是則帝必將怒而戮之
投于下土以殄其類俾夫人咸得安其性命而苛慝不作然
後爲帝也余旣處卑不得質之于帝而嫉斯蟲之說爲文而
罵之
來尸蟲汝曷不自形其形(一本作自刑者非)隂幽跪仄而寓乎人(跪一)
(本作詭)以賊厥靈膏肓是處兮不擇穢卑(音音㐬心上鬲下也)潜覻默聽
兮導人爲非(覻一本作窺潘云七慮切)冥持札牘兮摇動禍機卑陬拳縮
兮宅體險微(潘云陬走侯側留二切莊子卑陬失色注溾懼皃顔色不自得也)以曲爲形以
邪爲質以仁爲凶以僣爲吉以淫䛕謟誣爲族類以中正和
平爲罪疾以通行直遂爲顚蹶以逆施反闘爲安佚譛下謾
上(謾謨官切)恒其心術妬人之能幸人之失利昏伺睡旁睨竊出
走䜛于帝遽入自屈羃然無聲(羃音覓)其意乃畢求味巳口胡
人之恤彼脩蛕恙心(蛕一作蛸童云蛕胡枚切並同)短蟯穴胄(蟯如消去消二切)
外搜疥癘下索瘻痔(瘘力闘切頸腫也痔直里切)侵人肌膚爲巳得味世
皆禍之則惟汝類良醫刮殺聚毒攻餌(潘云刮古刹切周礼注劑謂刮去膿肉殺)
(謂以薬食其惡肉)旋死無餘乃行正氣汝雖巧能未必爲利帝之聦
明宜好正直寕懸嘉饗荅汝䜛慝叱付九關貽虎豹食下民
舞躍荷帝之力是則宜然何利之得速收汝之生速滅汝之
精蓐收震怒(国語蓐牧天之刑神)將勑雷霆擊汝鄷都(潘云道書北都羅鄷注山名即)
(比帝之鬼都也)糜乱縱横俟帝之命乃施于刑群邪殄夷大道顯明
害氣永革厚人之生豈不神且聖歟祝曰(潘云祝七敕切詛也)尸蟲逐
禍無所伏下民百禄惟帝之功以受景福尸蟲誅禍無所廬
下民其蘇惟帝之德萬福來符臣拜稽首敢告于玄都
斬曲几文
后皇植物(楚詞九章后皇嘉樹注后士皇天)所貴乎直聖主取焉以建家國
亘爲棟楹齊爲閫閾外隅平端中室謹飾(一本作飭)度焉以几(度待)
(各切周礼室中度以几)維量之則君子憑之以輔其德末代淫巧不師
古式断兹揉木以限肘腋欹形詭狀曲程詐力制類竒邪(竒居)
(宜切)用絶繩墨勾身陋狹危足僻側支不得舒脅不遑息余胡
斯蓄以亂人極追咎厥始惟物之殘禀氣失中遭生不完託
地墝垤(墝苦交切垤徒結切)反時燠寒欎悶結澀(悶一本作閉)&KR3913;蹇艱難(&KR3913;音)
(隆蹇一作塞)不可以遂遂虧其端離竒詰屈(離竒力尔於綺二切一讀各如本字)縮
恧㠝岏(上音櫕下五官切)含蝎孕蠧(蝎音曷木中蟲)外邪中乾或因先容以
售其蟠(前鄒陽傳蟠本云云以左右先爲之容)病夫甘焉制器以安彼風毒敗
形隂沴遷魄(沴閭計切)禍氣侵骨淫神化脉體仄筋倦榮乖衛逆
乃喜兹物以爲已適器之不祥莫是爲敵烏可昵近以招禍
癖(音僻)且人道甚惡惟曲爲先在心爲賊在口爲愆在肩爲僂
在膝爲攣戚施踦跂(戚施病俯而不能仰者踦㪯綺切曲也跂丘弭切跟不着地)匍匐拘
拳古皆斥遠莫致於前問誰其類惡木盗泉(管子云士懷耿介之心不蔭惡)
(木之枝又尸子云孔子至於盗泉渴矣而不飲)朝歌廻車簡牘載焉(載一本作称前鄒陽傳邑号朝)
(歌墨子廻車)昭王市骨樂毅歸燕(燕昭王厚幣以招賢者郭隗日古之人君有使㳙人求千里馬)
(者馬己死買其首而反不朞年千里馬至者三焉昭王爲隗築宫而事之於是士爭趨燕楽毅自魏往以爲亞卿)今
我斬此以希古賢謟䛕宜惕正直宜宣道焉是逹法焉是專
咨爾君子曷不乾乾(張云前中乾音干後曷不乾乾音虔)旣和且平獲祐于天
去惡在微慎保其傳
宥蝮蛇文(并序)
家有僮善執蛇晨持一蛇來謁曰是謂蝮蛇(蝮音覆毒蛇名)犯於人
死不治又善伺人聞人咳喘步驟輒不勝其毒捷取巧噬(音誓)
肆其害然或慊不得於人則愈怒(慊苦簟切恨也)反齧草木草木立
死後人來觸死莖猶墮指攣腕瘇足(挛力緣切腕烏貫切瘇時勇切一本作腫)爲
廢病必殺之是不可留余曰汝惡得之曰得之榛中曰榛中
若是者可旣乎曰不可其類甚博余謂僮曰彼居榛中汝居
宫内彼不汝即而汝即彼犯而闘死以執而謁者汝實健且
險以輕近是物然而殺之汝益暴矣彼耕獲者求薪蘇者皆
土其鄕知防而入焉執耒操鞭持芟扑以遠其害汝今非有
求於榛者也密汝居易汝庭(易以豉切謂芟治其草木)不凌奥不步闇是
惡能得而害汝且彼非樂爲此態也造物者賦之形隂與陽
命之氣形甚怪僻氣甚禍賊雖欲不爲是不可得也是獨可
悲憐者又孰能罪而加怒焉汝勿殺也余悲其不得巳而所
爲若是叩其脊諭而宥之其辭曰
吾悲乎天形汝軀(乎一本作夫)絶翼去足無以自扶曲膂屈脅惟
行之紆目兼蜂蠆色混泥塗其頸蹙恧(頸一本作頭)其腹次且(上七)
(私切下七余切)褰鼻鈎牙穴出榛居蓄怒而蟠銜毒而趍志蘄害物
隂妬潛狙(子余切潘云謂密伺之字本作覻)汝之禀受若是雖欲爲鼃爲螾
(鼃音蛙螾戈忍切)焉可得已凡汝之爲惡非樂乎此緣形役性不可
自止草搖風動百毒齊起首拳脊努呥舌搖尾(呥音冉噍皃潘云呥而廉)
(切)不逞其凶若病乎巳世皆寒心我獨悲爾吾將薙吾庭(薙音)
(替又丈几切除草也)葺吾楹窖吾垣(窖音教一本作窒)嚴吾扄俾奥草不植而
穴隟不萌(童云隟字當作隙乞逆切)與汝異途不相交爭雖汝之惡焉得
而行嘻造物者胡甚不仁而巧成汝質旣禀乎此能無危物
賊害無辜惟汝之實隂陽爲戾假汝忿疾余胡汝尤是戮是
抶(敕栗切擊也)宥汝于野自求終吉彼樵竪持芟農夫執耒不幸
而遇將除其害餘力一揮應手糜碎我雖汝活其惠實大他
人異心誰釋汝罪形旣不化中焉能悔嗚呼悲乎汝必死乎
毒而不知反訟乎内今雖寬焉後則誰賚(一作頼)隂陽爾造化
爾道烏乎在可不悲歟
憎王孫文(并序)
猨王孫居異山德異性不能相容猨之德静以恒類仁譲孝
慈居相愛食相先行有列飲有序不幸乖離則其鳴哀有難
則内其柔弱者(難乃旦切)不踐稼𬞞木實未熟相與視之謹旣熟
嘨呼群萃然後食衎衎焉山之小草木必環而行遂其植故
猿之居山恒欎然王孫之德躁以囂勃諍號呶(上音豪下尼交切)唶
唶彊彊(唶子夜切文仄伯切)雖群不相善也食相噬齧行無列飲無序
乖離而不思有難推其柔弱者以免好践稼𬞞所過狼藉披
攘木實未熟輒齕齩投注(齕下没切齩五狡切)竊取人食皆知自實其
嗛(苫簟切以煩酧食曰嗛)山之小草木必凌挫折挽使之瘁然後巳故
后皇庇人兮敬授群材大施棟宇兮小蔽草萊各有攸宅焉
時闔而開火炎爲用兮化食生財胡今兹之怪戾兮日十爇
而窮災朝儲清以聮邃兮夕蕩覆而爲灰焚傷羸老兮炭死
童孩呌號隳突兮戶駭人哀袒夫狂走兮倏忽往來欎攸孽
暴兮(左哀三年注欎攸火氣暴音剥)混合恢合民氣不舒兮僵踣顚頽(僵音薑踣)
(四侯蒲北二切)休炊息燎兮仄伏煨煤門甍晦黑兮啓伺姦回若墜
之天兮(墜二作墜)若生之鬼令行不訛兮國恐盍巳問之禹書畢
方是祟(山海經禹所撰祟音邃)嗟爾畢方兮胡肆其志皇亶聦明兮念
此下地災皇所愛兮僇死無貳(僇即戮字)幽形扇毒兮隂險詭異
汝今不懲兮衆愬咸至皇斯震怒兮殄絶汝類祝融悔禍兮
回禄屏氣(屏必郢切祝融火正回禄火神)大隂施烕兮玄冥行事(玄冥大隂之神)汝
雖赤其文隻其趾逞工衒巧莫救汝死黠知亟去兮愚乃止
此高飛兮翶翔遠伏兮無傷海之南兮天之裔汝優游兮可
卒歲皇不怒兮永汝世日之良兮今速逝急急如律令(潘云李済)
(翁資暇錄云令宜讀爲零律令雷邊捷鬼善走与雷相疾速故云如此鬼之疾速也)
辯伏神文(并序)
余病且悸(痜部鄙切腹内結病悸其季切心動潘云鄙圯缶三音)謁醫視之曰唯伏
神爲宜明日買諸市烹而餌之病加甚召醫而尤其故醫求
觀其滓曰吁盡老芋也彼鬻藥者欺子而獲售子之懵也而
反尤於余不以過乎余戍然慙愾然憂(愾口慨切)推是類也以往
則世之以芋自售而病乎人者衆矣又誰辯焉申以詞云
伏神之神兮惟餌之良愉心舒肝兮魂平志康敺開滯結兮
(敺音區)調護柔剛和寕悅懌兮復彼恒常休嘉訢合兮(潘云訢虚其切)
(烝也礼記云天地訢合注云讀曰熹一音欣)邪怪遁藏君子食之兮其樂揚揚余
殆於理兮榮衛蹇極伏杯積塊兮(史倉公傳陽虚侯病痺根在左脅下大如覆杯)悸
不得息有醫導余兮求是以食往沽之市兮欣焉有得滌濯
㸑烹兮專恃爾力反增予疾兮昏憒馮塞(憒胡對切馮音憑)余駭其
狀兮往尤于醫徵滓以觀兮旣笑而嘻曰子胡昧愚兮兹謂
蹲鴟(蹲音存鴟處脂切蹲䲭芋魁)處身猥大兮善植圩卑受氣頑昏兮隂
僻欹危(欹丘竒切亦作)累積星紀兮以老爲竒潛苞水土兮混雜
蝝蚳(蝝余專切蝗子蚳音墀又直基切蟻子)不幸充腹兮唯痼之宜野夫忮害
兮(&KR4177;支義切音寘很也)假是以欺刮肌刻貌兮觀者勿疑中虚以脆兮
外澤而夷(脆青歲切)誤而爲餌兮命或殆而今無以追兮後愼觀
之嗚呼物固多僞兮知者蓋寡考之不良兮求福得禍書而
爲詞兮願寤來者
愬螭文(并序)
零陵城西有螭室于江法曹史唐登浴其涯螭牽以入一夕
(一本作昔)浮水上吾聞凡山川必有神司之抑有是耶於是作愬
螭投之江曰
天明地幽孰主之兮壽善夭殤終何爲兮堆山釃江(釃山宜所綺二)
(切潘云分其流也)司者誰兮突然爲人使有知兮畏危慮害趨走祗
兮父母孔愛妻子嘻兮出入公門不獲非兮浟浟湘流(童云浟音)
(攸水流皃)清且微兮隂幽洞石蓄怪螭兮胡濯兹熱卒無歸兮親
戚呌號閭里思兮䰟其安游覲湘纍兮(纍力追切楊雄反騷云欲弔楚之相纍注)
(不以罪死曰纍)嗟爾怪螭害江湄兮涎泳重瀾物莫威兮(瀾一本作淵)蟉
形決目潜伺窺兮(蟉力幽巨紏二切潘云蚴蟉龍行動皃)膏血是利私自肥兮
歲旣大旱澤莫施兮妖猾下民使顚危兮充心飽腹肆敖嬉
兮洋洋往復流逶迤兮(逶於危切迤音移又移尔切亦作迆)惟神高明胡縱斯
兮蔑棄無辜逞怪姿兮胡不降罰肅川坻兮舟者欣欣游者
熙兮蒲魚浸用吉無疑兮牲牷玉帛人是依兮匪神之愬將
安期兮神之有亡於是推兮投之北流心孔悲兮
哀溺文(并序)
零陵之氓(零陵一本作永)咸善游一日水暴甚有五六氓乘小船絶
湘水中濟船破皆游(一本游字上有浮字)其一氓盡力而不能尋常(八尺)
(曰尋倍尋曰常)其侣曰汝善游最也今何後爲曰吾腰千錢重是以
後曰何不去之不應搖其首有頃益怠巳濟者立岸上呼且
號曰汝愚之甚蔽之甚身且死何以貨爲又搖其首遂溺死
吾哀之且若是得不有大貨之溺大氓者乎於是作哀溺文
吾哀溺者之死貨兮惟大氓之爲憂世濤鼓以風湧兮浩滉
蕩而無舟(滉戸廣切)不譲禄以辝富兮又旁窺而詭求手足亂而
無如兮負重踰乎崇丘旣浮頥而滅膂兮(浮頥一作搖頭者非)不欲釋
利而離尤(欲一本作忍)呼號者之莫救兮愈摇首以沉流髮披鬤
以舞瀾兮(鬤如陽切髮乱)魂倀倀而焉遊(童云倀田良切又音掁潘云无見皃)龜黿直
進以爭食兮魚鮪族而爲羞始貪贏以嗇厚兮終負禍而懷
讎前旣没而後不知懲兮更㰖取而無時休哀兹氓之蔽愚
兮反賊已而從仇不量多以自諫兮姑指幸者而爲謀夫人
固靈於鳥魚兮胡昧罻而蒙鉤(罻音蔚)大者死大兮小者死小
善游雖最兮卒以道夭與害偕行兮以死自繞推今而鍳古
兮鮮克以保其生衣寶焚紂兮專利滅榮(國周語榮公好專利而不知大難)
犲狼死而猶餓兮牛腹尸而不盈民旣貿貿而無知兮(一本无民)
(字貿音茂潘云礼記貿貿然而來注目不明皃)故與彼咸謚爲氓死者不足哀兮冀
中人爲余再更(更平声)噫
招海賈文(賈音古)
咨海賈兮君胡以利易生而卒離其形大海盪泊兮(泊晏本作汨)
顚倒日月龍魚傾側兮神怪隳突滄茫無形兮往來遽卒(卒子)
(忽切)隂陽開闔兮氛霧滃渤(滃烏孔切渤蒲没切)君不返兮逝怳惚(一本无逝)
(字怳与恍同)舟航軒昂兮下上飄鼓騰趠嶢嵲兮(趠敕教切超也又敕角切疾走)
(皃嶢音堯嵲魚列切危高也)萬里一覩崒入泓拗兮(萃昨没昨律二切泓烏宏切拗於交切)
視天若畞(即畝字)奔螭出抃兮翔鵬振舞天吳九首兮更笑迭
怒(更音庚山海經云天吳水伯八首八足八尾背青黃人面)垂涎閃舌兮揮霍旁午君不
返兮終爲虜黑齒栈齴鱗文肌(栈士眼切齒不正齴魚蹇切齒露)三角駢列
兮耳離披反齗义牙踔嶔崖(齗魚巾切齒根肉踔敕教尺約敕角三切隄也嶔音欽山高險)
蛇首狶鬛虎豹皮(狶音希又許豈切字作豨豕也)群没互出讙遨嬉臭腥百
里霧雨瀰君不返兮以充飢弱水蓄縮(弱一本作溺)其下不極投
之必沉負羽無力鯨鯢疑畏淫淫嶷嶷(魚力魚其二切)君不返兮卒
自賊怪石森立涵重淵高下迾置滔危顚(迾吕結切遮也)崩濤搜䟽
剡戈鋋(鋋時連切小矛)君不返兮砉沉顚(砉霍&KR0593;呼臭二切)其外大泊泙奫
淪(泙音平水名谷也奫於倫切奫淪水深廣皃)終古廻薄旋天垠八方易位更錯
陳君不返兮乱星辰東極傾海流不屬(音燭)泯泯超忽紛盪沃
殆而一跌兮沸入湯谷(跌徒結玏)舳艫霏解梢若木(舳音軸艫音盧若木在崑)
(崙西)君不返兮魂焉薄海若嗇貨號風雷(海若海神名號平声)巨鼇頷首
增廣註釋音辯唐柳先生集卷之十八
