增廣注釋音辯唐柳先生集卷之十五
問答
晉問(晁无咎嘗取此文附續楚詞其系曰枚乘七發蓋以微諷吳王濞毋反晉問亦七蓋效七發以)
(諷時君薄事役而隆道實云)
吳子問於柳先生曰(吳子吳武陵也先生子厚自謂)先生晉人也晉之故宜
知之(故字下一本有封字者因下文而誤)曰然然則吾願聞之可乎曰可晉之
故封太行掎之(掎舉綺切徧引也)首陽起之(首陽山名)黃河迤之(潘云迤演爾切)
(邪行也字亦作迆)大陸靡之(大陸澤名靡曼也)或巍而高或呀而淵(呀虚加切張口)
(也)景霍汾澮以經其壖(晉語注景大也霍山在河東汾會水名潘云汾符分切澮古外切壖而宣)
(切在河邊地)若化若遷鈎嬰蟬聮然後融爲平川而侯之都居大
夫之邑建焉其高壯則騰突撐拒(撐由庚切衰拄也拒捍也)聱岈欎怒(声五)
(交切語不入岈許加切山深貌与谺同谷中大空)若熊羆之咆(音炰)虎豹之嘷(音豪)終古
而不去攫秦搏齊(攫厥縳切持也)當者失據燕狄惴怯若卵就壓(壓或)
(作甎)振振業業覷關蹀戶(覷七慮切伺視也蹀逹協切蹈也)惕若僕妾其按衍
則平盈旋緣紆徐夷延若飛䳒之翔舞(童云䳒与鳶同余專切)洄水之
容與以稼則碩以植則茂以牧則蕃以畜則庶而人用是富
而邦以之阜其河則濬源崑崙入于天淵出乎無門行乎無
垠自匈奴而南以介西鄙衝奔太華(去声山名在晉之西)運肘東指混
潰后土(混音渾潰胡對切)濆濁麋沸(濆音汾又房吻切湧也)黿鼉詭怪于于汨
汨騰倒䭿越(潘云汨音骨䭿音佚馬足疾貌)委泊涯涘(音俟水涯)呀呷欱納(呀呼加切)
(張口也呷迄甲切吸也欱呼合切大歠也)摧雜失墜其所盪激則連山參差廣野
瓌裂轟雷努風(轟呼宏切努音弩)撼&KR1984;于&KR2164;(撼戸敢切摇也&KR1984;諸韻无此字一本作頷音憾)
(&KR2164;音戞)崩石之所轉躍大木之所擢拔漰泙洞踏者(漰披朋切水激有声)
(泙白明切水鳴踏音沓)彌數千里若萬夫之斬伐而其軸轤之所負(軸音)
(逐舡尾施施処轤音盧舡上刺櫂処又漢律名舡方長爲舳艫二字皆當從舟)橦檣之所御(橦傳江切檣音)
(牆舡桅也)鱗川林壑隳雲遁雨瞬目而下者(瞬音舜搖目)榛榛沄沄百
舍一赴若是何如吳子曰先生之言豐厚險固誠晉之美矣
然晉人之言表裏山河者(左僖二十六年子犯云)備敗而巳非以爲榮
觀顯大也吳起所謂在德不在險(見史記魏世家)皆晉人之藉也(皆一)
(本作此藉一本作籍)願聞其他
先生曰大鹵之金(鹵音魯太原晉陽縣)棠谿之工(棠谿属蔡州)火化水淬(潘云)
(取内切前漢作焠注謂燒而内水中以堅之)器備以充爲棘爲矛(棘即戟字)爲鎩爲鈎
(鎩音殺長矛)爲鏑爲鏃(鏑音的鏃作木切並矢鋒)爲爲鍭(晏本如此寫宣献本无爲鏃爲三字張云)
(鍭音侯矢名)出太白徵蓐收召招摇伏蚩尤肅肅褷褷(一作祁童云褷褷宜)
(切&KR1275;或從徙)合衆靈而成之博者狹者曲者直者歧者勁者長者
短者攅之如星奮之如霆運之如縈浩浩弈弈淋淋滌滌熒
熒的的若雪山冰谷之積觀者膽掉(徒弔切)目出寒液(淚也)當空發
耀英精互繞晃蕩洞射天氣盡白日規爲小鑠雲破霄跕墜
飛鳥(跕都牒切又它協切)弓人之弓函人之甲膠角百選犀兕七屬(童云)
(音注周礼考工函人犀甲七屬音注)乃使跟超掖夾之倫(童云跟音根足偅夾音俠)服而持
之南瞰諸華(瞰苦濫切遠視)北讋群夷(讋質涉切失氣)技擊節制(荀子斉之技擊威文)
(之節制)聞於天下是爲善師延目而望之固以拳拘喘汗免胄
肉袒進不敢降(胡江切)退不敢竄若是何如吳子曰夫兵之用
由德則吉由暴則凶是又不可爲美觀也先軫曰師直爲壯
曲爲老(出左傳僖公二十八年)况徒以堅甲利刃之爲上哉
先生曰晉國多馬屈焉是産(屈求勿切又居勿切屈地生良馬)土寒氣勁崖
坼谷裂草木短縮鳥獸墜匿而馬蕃焉師師兟兟(駪音詵進也)溶溶
紜紜轠轠轔轔(上音雷轔音隣)或赤或黃或玄或蒼或醇或駹(莫江切雜)
(色)黭然而隂(黭音揜黑色)炳然而陽若旌&KR0999;旂幟之煌煌乍進乍
止乍伏乍起乍奔乍躓(音致跲也)若江漢之水疾風驅濤擊山盪
壑雲沸而不止群飲源槁迴食野赭(音者赤色)浴川蹙浪噴震播
&KR0904;(噴普問切鼓鼻也&KR1275;音洒)漬漬焉若海神駕雪而來下觀其四散惝怳
(童云倘齒两切本作敝怳許往切倘怳強皃)開合萬狀喜者鵲厲怒者人搏決然
坌躍(坌蒲悶切)千里相角風[騣-凶+(鬯-匕)]霧鬛([騣-凶+(鬯-匕)]祖紅切)斸山抉壑(&KR1263;音燭䂨也)耳搖
層雲腹捎衆木(潘云捎師交切芟也又音宵)寂寥遠游不夕而復攫地跳
梁堅骨蘭筋(相馬經一筋從玄中出謂之蘭筋玄中者目上䧟如井字蘭筋竪者千里)交頸互齧
鬪目相馴聚溲更虚昂首張齗其小者則連牽繳繞仰乳俯
齕(下没切齧也)蟻雜螽集啾啾潗潗(張云七立切上林林潗湁鼎沸注謂水激也)旅走
叢立其材之可者收歛攻教掉手飛縻指毛命物百步就羈
牽以荀息(榖梁僖二年荀息牽馬操璧面前)御以王良(左哀二年郵良曰我御之上也即王良)
超以范鞅(左傳㐮公二十三年范鞅請超乘持帶逐超乘)軒以欒鍼(童云上音鵉下其廉切人姓名)
(左傳成十六年栾鐵爲右掀公出於淖掀音軒㪯也)以佃以戎獸獲敵摧若是何如吳
子曰恃險與馬者子不聞乎故曰冀之北土馬之所生是不
一姓(左傳昭公四年晉司馬侯云)請置此而新其說
先生曰晉之北山有異材梓匠工師之爲宫室求大木者天
下皆歸焉仲冬旣至寒氣凝成外淍内貞瀋液不行(童云瀋昌枕切)
(說文汁也液音亦)乃堅乃良萬工舉斧以入必求諸巖崖之欺傾磵
壑之紆縈凌㠝岏之杪顚(㠝祖丸切岏五官切山銳皃杪音眇標末也顚山之高処)漱泉
源之淦瀯(淦古南切瀯音營水流皃)根絞怪石不土而植千尋百圍與石
同色羅列而伐者頭抗河漢刃披虹霓聲振連峦柹填層谿
(童云柹音胏古廢切削木札也)丁丁登登(丁中莖切)硠硠稜稜(硠吕唐切)若兵車之乘
凌其響之所應則潰潰漰漰(披萌切)洶洶薨薨(洶許拱切)若騫若崩
若螭龍之鬪風霆相騰其殊而下者札&KR2164;捎殺(&KR2164;音戞)摧崪坱
圠(崪作没昨律二切山峻皃坱烏朗切塵也圠音軋山曲也)霞披電裂又似共工觸不周
而天柱折(列子)鵾鸛鶖鶬(童云音昆灌秋倉)號鳴飛翔貙豻虎兕(䝙勑俱切)
(豻音岸)奔觸讋慄伏無所入遯無所脫然後斷度收羅捎危顚
芟繁柯乘水潦之波以入于河而流焉盪突硉兀(童云硉郎兀切硉兀)
(危石也)轉騰冒没類秦神驅石以梁大海(三斉略記秦始皇驅石下海石去不速神)
(人鞭之)抵曲鱗蹙匯流雷解(匯音會水合流一音胡罪切水迴)前者汨越後者
迫隘乃下夫龍門之懸水摺拉頽踏(童云摺質涉切敗也張云拉落合切摧也亦通)
(作摺)捽首軒尾(捽昨没切)澒入重淵(澒胡動切太水濛澒)不知其幾百里也濤
波之旋㴞山觸天旣渟旣平弥望悠焉良久乃始昂屹涌溢
挺拔而出林立峰崪穿雲蔽日渙然自撓復就行列渾渾而
去以至其所唯良工之指顧叢臺阿房(叢臺在耶郸城中連聚非一趙武靈王建)
(房音旁始皇造)長樂未央建章昭陽之隆麗詭特(漢宫殿)皆是之自出
若是何如吳子曰吾聞君子患無德不患無土患無土不患
無人患無人不患無宮室患無宫室不患材之不巳有先生
之所陳四累之下也且虒祁旣成諸侯叛之(虒音斯一本作禠左傳昭公十)
(三年晉成虒祈之宮諸侯皆有心注虒祈地名在絳縣之西地)
先生曰河魚之大上迎濤波(一有羅字)壅津涯千里雷馳重馬輕
車遂以君命矢而縱觀焉(左傳隱公五年矢魚于棠注矢陳也)大罟断流脩網
亘山罩罶䍡罣(罩都教切曲梁罶力九切䍡音鹿童云張衡西京賦設罣䍡注云魚網也音獨鹿唐韵古)
(賣切又胡封切皆不說是漁網今上文四物皆是魚網當音鹿獨)織紝其間巨舟軒昂仡仡
還環水師更呼聲裂商顔(商山之顔見前漢志)於是鼓譟沓集而從之
抳龍吭(吭戸郎切)拔鯨鰭(音耆)戮白黿逐毒螭叱溤夷立水湄搜攪
流離(攪古巧切)掬縮推移梁會網蹙騰天彌圍掉擗擁踴(童云擗音璧說)
(文人不能行也)以登夫歴山之垂如川之歸如山之崔(音摧字亦作摧)如雲
之披其有乘化會神振拔漣淪(漣音連水成文也淪音倫小波)摛竒文出怪
鱗騰飛濤而上逸生電雷於龍門者猶仰綸飛繳頓踏而取
之(繳音灼踏一本作踣)莫不脫角裂翼呀嚇匍匐(呀虚加切張口嚇音赫口拒人怒也)復
就臠切莫保龍籍具糅五味(具一作甘糅女救切雜也)布列雕爼風雲失
勢沮散遠去若夫魦鱨鮪鯉鰋鱧魴鱮之瑣屑蔑裂者(魦音沙鱨)
(音常鮪音洧鯉音里鰋音偃鱧音禮魴音防鱮音叙上声)夫固不足悉數漏脫紘目飬之
水府而三河之人則巳填溢饜飫腥膏舄鹵聞膾炙之美則
掩鼻蹙頞(何葛切)賤甚糞土而莫顧者也若是何如吳子曰一
時之觀不足以夸後世口舌之味不足以利百姓姑欲聞其
上者
先生曰猗氏之塩(猗於宜切縣名有塩池属河中)晉寳之大也人之頼之與
榖同化若神造非人力之功也但至其所則見溝堘畦畹之
交錯輪囷(堘神陵切稲中畦)若稼若圃敞兮勻勻渙兮鱗鱗邐瀰紛
屬(邐力紙切㳽音弥屬音燭)不知其垠俄然決源釃流(釃山宜切又所綺切)交灌互
澍(注樹二音)若枝若股委屈延布(屈作曲)脉寫膏浸潗&KR0668;滑汩(潗即入切)
(滑戸八切汨音骨又越筆切)彌高掩&KR0763;漫壠冒塊(漫平声)決決没没遠近混
會抵值堤防瀴瀛沛濊(瀴伊盈切濊火活切水声)偃然成淵漭然成川(漭音)
(莽大水皃)觀之者徒見浩浩之水而莫知其以及神液隂漉丼鹵
密起(鹵鹹水)孕靈冨媪(童云媪烏皓切老女稱前礼楽志后土富媪)不愛其美無声
無形熛結迅詭(張云熛卑遥切說文云火飛也)廻眸一瞬積雪百里皛皛羃
羃(皛胡了胡灼二切明也羃音密一本作幕幕)奮僨離析(童云債方問切僵也)鍜圭椎璧(鍛丁)
(貫切椎音槌言塩之狀)眩轉的皪乍似隕星及地明滅相射(滅一本作激射食亦)
(切)水裂雹碎巃嵸增益(巃格孔切嵸祖紅子孔二切山皃)大者印纍小者珠
剖涌者如坻(張云坁音墀水渚也又典礼切)拗者如缶日晶熠煜(晶音精熠羊入切煜)
(音育)螢駭電走亘步盈車方尺數斗於是裒歛合集㪯而堆之
皓皓乎懸圃之巍巍曒乎溔乎狂山太白之淋漓(曒古了切白也溔弋)
(沼切大水皃太白山名漓潘本云作㒧流皃一曰水渗入地)駭化變之神竒卒不可推也
然後驢驘牛馬之運(驘与騾同)西出秦隴南過樊鄧北極燕代東
逾周宋家獲作鹹之利人被六氣之用和鈞兵食以征以貢
其賚天下也與海分功可謂有濟矣若是何如吳子曰魏絳
之言曰近寳則公室乃貧(出左傳成公七年)豈謂是耶雖然此可以
利民矣而未爲民利也先生曰願聞民利吳子曰安其常而
得所欲服其教而便於巳百貨通行而不知所自來老幼親
戚相保而無德之者不苦兵刑不疾賦力所謂民利民自利
者是也
先生曰文公之霸也援秦破楚嚢括齊宋曹衛觧裂魯鄭震
恐定周于温奉冊受錫夾輔紏逖(逖勑力切左傳僖公二十八年策命晉侯紏逖王慝)
(注逖遠也有惡於王者糾而遠之)以爲侯伯齊盟践土低昂玉帛天子恃焉
以有諸侯諸侯恃焉以有其國百姓恃焉以有其妻子而食
其力叛者力取附者仁撫推德義立信譲示必行明所嚮逹
禁止一好尚春秋之事(謂朝聘之事)公侯大夫策文馬馳軒車出
入環連貫于國都則有五筵之堂九几之室(筵八尺几三尺周礼冬官云室)
(中度以几堂上度以筵度待洛切)大小定位左右有秩禽牢餼饋交錯文質
饗有嘉樂宴有庭實登降好賦犧象畢出(張云犧素何切㰕象皆尊名)犒
勞贈賄(勞郎到切賞功賄呼罪切貨也)率禮無失六卿理兵大戎小戎鍾鼓
丁寕以討不恭(左傳宣公四年注丁寕鉦也)車埒萬乘(埒音劣侔也乘去声)卒半天
下鼓之則震旆之則畏(左傳昭公十三年復旆之諸侯畏之注軍將戰則旆故曳施以恐之)其
號令之動若水之源若輪之旋莫不如志當此之時咸能驩
娛以奉其上故其民至于今好義而任力此以民力自固假
仁義而用天下其遺風尚有存者若是可以爲民利也乎吳
子曰近之矣然猶未也彼霸者之爲心也引大利以自嚮而
摟他人之力以自爲固(摟音摟)而民乃後焉非不知而化不令
而一異乎吾嚮之陳者故曰近之矣猶未也
先生曰三河古帝王之更都焉(更音庚三河河東河南河北也舜都蒲坂禹都夏縣皆在)
(河東伏羲神農都陳郡在河南一云伏羲都曲阜黃帝都鄭州少昊都窮桑皆在河南黃帝都涿鹿則在河北又云堯都)
(河東殷都河内周都河南)而平陽堯之所理也(平陽今晉州)有茅茨采椽土型
之度(型音形羹器以瓦爲之韓子云堯彩椽不乱茅茨不剪啜士型)故其人至于今儉嗇有
温恭克譲之德故其人至于今善譲有師錫僉曰疇咨之道
故其人至于今好謀而深有百獸率舞鳳凰來儀於變時雍
之美(於音烏)故其人至于今和而不怒有昌言儆戒之訓故其
人至于今憂思而畏禍有無爲不言垂衣裳之化(晏本无裳字)故
其人至于今恬以愉此堯之遺風也願以聞於子何如吳子
離席而立拱而言曰美矣善矣其蔑有加矣此固吾之所欲
聞也夫儉則人用足而不淫譲則遵分而進善其道不闘(分扶)
(問切)謀則通於遠而周於事和則仁之質戒則義之實恬以愉
則安而久於其道也至乎哉今主上方致太平動以堯爲準
先生之言道之奥者若果有貢於上則吾知其易易焉也(易並)
(以豉切易易出礼記鄕飲酒義一本只有一易字)舉晉國之風以一諸天下如斯而
巳矣敬再拜受賜
答問
有問柳先生者曰先生貌類斈古者然遭有道不能奮厥志
獨被罪辜廢斥伏匿交遊觧散(觧音蟹)羞與爲戚生平嚮慕毀
書滅跡他人有惡指誘增益身居下流爲謗藪澤罵先生者
不忌陵先生者無讁遇揖目動聞言心惕時行草野不知何適
獨何劣耶觀今之賢智莫不舒翹揚英推類援朋疊足天庭
魁壘恢張(魁口賄切壘音磊一本作礨魁壘壯皃張一本作能)群驅連行竒謀高論左
右抗聲出入翕忽擁門填扄一言出口流光垂榮豈非偉耶
先生雖讀古人書自謂知理道識事機而其施爲若是其悖
也狼狽擯僇(音戮)何以自表於今之世乎先生荅曰敬聞命然
客言僕知理道識事機過矣僕懵夫屈伸去就觸罪受辱幸
得聮支體完肌膚猶食人之食衣人之衣用人之貨無耕織
居販(居儲貨也)然而活給羞媿恐慄之不暇今客又推當世賢智
以深致誚責吾縲囚也(縲倫追切黑索)逃山林入江海無路其何以
容吾軀乎願客少假声氣使得詳其心次其論客曰何取先
生曰僕少嘗斈問不根師說心信古書以爲凡事皆易不折
之以當世急務徒知開口而言閉目而息挺而行躓而伏(躓音)
(致)不窮喜怒不究曲直衝羅䧟穽不知顛踣(蒲比切)愚憃狂悖
若是甚矣又何以恭客之教而承厚德哉今之世工拙不欺
賢不肖明白其顯進者語其德則皆茫洋深閎端貞鯁亮苞
并涵養與道俱往而僕乃蹇淺窄僻跳浮嚄唶(嚄集韵胡陌切大呼也又)
(壅唶多言也唐韵嚄唶大喚也唶子夜切嘆声也又側伯切大声也)抵瑕䧟厄固不足以趑趄
批捩而追其跡(趑于咨切趄千餘切行不進皃批蒲結切捩力結切)舉其理則皆謨明
淵沉剖微窮深(剖晉后切)劈析是非(劈匹歴切)校度古今而僕乃緘鉗
塞默(緘五咸切鉗其廉切)耗眊窒惑(眊音冒目少睛)抉異探怪起幽作匿攸攸
恤恤(左傳昭公十三年恤恤乎湫乎攸乎注攸懸危皃恤憂患也)卒自旤賊(旤即禍字)固不足
以睢盱激昂而效其則(童云睢翾規切仰目也盱匈于切張目也)言其斈則皆揔
攬羅絡横竪雜博天旋地縮鬼神交錯而僕乃單庸撇莩(童云)
(撇匹蔑切字正作撆)離䟽空虚竊聽道塗顓嚚蒙愚不知所如固不足
以抗顔搖舌而與之俱稱其文則皆汗漫輝煌呼嘘隂陽(虚一)
(作噏)轇轕三光(轇轕音交葛長遠皃一日雜乱)陶鎔帝皇而僕乃朴鄙艱澀培
塿潗湁(張云培薄口切或作㟝塿朗口切博雅培塿冡也左氏魯㐮公二十四年云部士无松栢字不从士童云)
(潗子入七立二切湁丑入切水皃)毫聮縷緝塵出坱入(坱於朗切)固不足以攄摛
踊三而涉其級兹四者懸判雖庸童小女皆知其不及而又
裹以罪惡纏以羈縶(上居宜切下涉立切)客從而擠之(㨈牋西子計二切排也)不
亦忍乎且夫白羲綠耳之得康莊也(羲晏本作蟻馬名列子云周穆王駕八駿之乘)
(右綠耳左白羲又尔雅道五逹謂之康六逹謂之莊)逐奔星先飄風而跛驢不出泥滓
黃鍾元間之登清廟也(國元云元間大吕注在陽律之間潘云間如字又間厠之間)鏗天
地動神祇而嗚嗚咬哇(嗚嗚秦声咬五巧切哇於加烏爪二切邪声)不入里耳西
子毛嬙之蹈後宫也(西子西施也毛嬙越王嬖姬)皦朝日煥浮雲而無塩
逐於鄕里(无塩斉女)蛟龍之騰於天淵也彌六合澤萬物而蝦與
蛭不離尺水(蛭音質水虫)卓詭倜儻之士之遇明世也(倜他歴切儻他黨切)
(不羁也)用智能顯功烈而麽眇連蹇(麽目果切細也連盧蹇切出前揚雄傳)顚頓
披靡固其所也客又何怪哉且夫一涉險阨懲而不再者烈
士之志也知其不可而速巳者君子之事也吾將竊取之以
没吾世不亦可乎乃歌曰堯舜之修兮禹益之憂兮能者任
而愚者休兮蹮蹮篷藋(蹮音仙藋徒呌切藜藋也)樂吾囚兮文墨之彬彬
(一本作申申)足以舒吾愁兮已乎巳乎曷之求乎客乃笑而去
起廢答
柳先生旣會州刺史即治事還遊于愚溪之上溪上聚黧老
壯齒(黧音黎黑黃色)十有一人謖足以進(謖山六切起也)列植以慶卒事相
顧加進而言曰今兹是州起廢者二焉先生其聞而知之歟
荅曰誰也曰東祠躄浮圖(躄於益切不能行)中廐病顙之駒(音拘)曰若
是何哉曰凡爲浮圖道者都邑之會必有師師善爲律以勑
戒始斈者與女釋者甚尊嚴且優游躄浮圖有師道少而病
躄日愈以劇居東祠十年扶服輿曳(扶服与匍匐同)未嘗及人仄匿
愧恐殊甚(仄一本作側一本无朱字)今年他有師道者悉以故去始斈者
與女釋者倀倀無所師(童云倀丑良切倀倀无見皃又音棖獨立也)遂相與出躄
浮圖以爲師盥濯之(盥古緩古玩二切澡也)扶持之壯者執輿幼者前
驅被以其衣導以其旗怵惕疾視引且翼之躄浮圖不得巳
凡師數百生(一云人生)日饋飲食時献巾帨(始銳切佩巾)洋洋也舉莫
敢踰其制中廐病顙之駒顙之病亦且十年色玄不尨無異
技硿然大耳(硿苦東戸宋二切)然以其病不得齒他馬食斥棄異皂
(在早切馬閑)恒少食屏立擯辱掣頓異甚垂首披耳懸涎屬地凡
廐之馬無肯爲伍會今刺史以御史中丞來莅吾邦屏棄群
駟舟以泝江將至無以爲乘廐人咸曰病顙駒大而不尨可
秣飾焉他馬巴僰痺㣣(僰蒲墨切)無可當吾刺史者於是衆牽駒
上燥土大廡下薦之席縻之絲浴剔蚤鬋(剔他歴切蚤与爪同謂除瓜鬋子浅)
(切剪鬛)刮惡除洟莝以雕胡(莝音剉斬芻也雕胡菰草)秣以香萁(音萁豆莖潘云粱曰)
(香其)錯具鱗纕(錯千落切纕音㐮馬腹帶)鑿金文羈絡以和鈴(和合作鉌車衡上鈴)纓
以朱緌(儒隹切纓也)或膏其鬛或劘其脽(童云劘音磨平声張云脽視隹切尻也)御
夫盡飾然後敢持除道履石立之水涯(音沂)幢旟前羅(憧傳江切旌旗)
(属旟音輿旗畫鳥隼)杠蓋後隨(杠音江旗竿)千夫翼衛當道上馳抗首出臆
(音一)震奮遨嬉當是時若有知也豈不曰宜乎先生曰是則然
矣叟將何以教我黧老進曰今先生來吾州亦十年足軼疾
風(張云軼徒結切車相過也又音逸)鼻知膻香(膻与羶同)腹溢儒書口盈憲章包
今統古進退齊良然而一廢不復曾不若躄足涎顙之猶有
遭也朽人不識敢以其惑願質之先生先生笑且荅曰叟過
矣彼之病病乎足與顙也吾之病病乎德也又彼之遭遭其
無耳今朝廷洎四方豪傑林立謀猷川行群談角智列坐爭
英披華發輝揮喝雷霆老者育德少者馳聲丱角羈貫(丱古患切)
(束髮)排厠鱗征一位暫缺百事交并駢倚懸足曾不得逞不若
是州之乏釋師大馬也而吾以德病伏焉豈躄足涎顙之可
望哉叟之言過昭昭矣無重吾罪於是黧老壯齒相視以喜
且吁曰諭之矣拱揖而旋爲先生病焉
增廣註釋音辯唐柳先生集卷之十五
