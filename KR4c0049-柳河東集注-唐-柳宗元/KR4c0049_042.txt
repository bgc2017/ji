增廣註釋音辯唐柳先生集卷之四十二
詩(一本詩上有古今字)
同劉二十八院長述舊言懷感時書事奉寄澧州張
員外使君五十二韻之作因其韻增至八十通贈
二君子(刘禹錫張署)
弱歲游玄圃(崑崙山有玄圃出美玉以喻京城之多賢才)先容幸弃瑕名勞長者
記文許後生誇鷃翼嘗披隼(鷃音晏小鳥出律思允切鷙鳥)蓬心頼倚麻継
酬天禄署(天禄閤名漢藏書処張署貞元中㪯進士博斈宏詞爲校書郎子厚亦爲集賢殿正字酬當作讎謂)
(校讎也)俱尉甸侯家(張署爲京兆武功尉子厚亦爲監田縣尉)憲府初收跡丹墀共
拜嘉(張署至武功拜監察御史子厚亦自集賢殿正字爲監察御史刘禹錫與子厚同爲御史故日院長)分行
參瑞獸(瑞獸獬豸也)傳點亂宫鴉執簡寕循枉持書每去邪(漢有治書)
(侍御史後漢日持書御史)鵉凰標魏闕熊武負崇牙(唐諱虎字以武字代)辨色宜相
顧傾心自不譁金爐仄流月紫殿啓晨赮(音遐亦色)未竟遷喬楽
俄成失路嗟(貞元十九年署自監察御史貶為郴州臨武縣令)還如渡遼水(李白云亭伯流)
(离敖遼海)更似謫長沙(賈誼事)别怨秦城暮途窮越嶺斜訟庭閑枳
棘候吏逐麋䴥(童云䴥音加牝鹿也)三載皇恩暢千年聖曆遐朝宗延
架海師役罷梁溠(溠側加切水各左傳莊公四年除道梁溠注作橋於溠水上)京邑搜貞
幹南宫步渥洼(渥乙角切注爲瓜切水名前漢馬生渥洼水中此謂張署自臨武移江陵掾自江陵掾為)
(京兆府司錄参軍迁尚書刑部員外郎)世推材是梓(梓一本作抒)人仰驥中驊歘刺
苗人地(署出爲虔州刺史古三苗地也潘云歘諸韵皆作歘許勿切从二火莊子釋文云歘生之芝也張平子賦)
(歘神化而驒蛻兮惟二子从三火况物切)仍逾贑石崖禮容乘㻫琫(㻫音必一本作㻫佩刀下)
(飾也車莫孔切佩刀上飾)戍備響錏鍜(童云錏鍜音鴉遐頸諎也)寵即郎官舊威從太
守加建旟翻鷙鳥負弩繞文蛇冊府榮八命中闈盛六珈(珈音)
(加詩云副笄六珈珈婦人首飾之盛者也)肯隨胡質矯(晉胡質爲歲射刺中其子威告歸賜絹一匹威日大)
(人清白不審於何得此質日是吾俸禄之餘唐刘子元作史通譏其矯)方惡馬融奢(後漢馬融居宇器服)
(多有侈飾常坐高堂施絳紗帳)褒德符新換懷仁道迸遮(謂署迁澧州刺史)俗嫌龍
節晚朝訝介圭賖(時龍麥以苴介圭入覲于王)萬貢輸苞匭(禹貢荆州苞匭菁茅)周
官賦秉秅(秅側加切米教也周礼秋官粟容住十六斛日秉四秉日筥十筥日稜十稜日秅)雄風吞
七澤(司馬相如載楚有七澤)異産控三巴(刘璋改永寕為巴郡以固稜為巴東郡徒寵義為巴西大)
(守是為三巴又寰宇志閬白三水東西流三此桓巴字是謂三巴其地与礼州相接)即事觀農稼因時
展物華秋原被蘭葉春渚漲桃花令粛軍無優程懸市禁貫
(音賖賖也諸史多音式遮時夜二切)不應虞竭澤(史記竭澤而漁明年无魚)寕復歎棲苴(苴鉏)
(加切水中浮草今作蒩字詩如彼棲苴注樹上之棲苴)&KR3117;躞騶先駕(蹀躞音蹀燮馬行皃騶音鄒廐御)
龍銅鼓報衙(籠銅鼓声也)染毫東國素(絹素也)濡印錦溪砂(丹砂也)貨
積舟難泊人歸山倍畬(音賖吳楚燒山而種田曰畬田)吳歈工折柳(歈音俞歌也徐)
(鉉日渝水之人善歌舞漢高祖采其声後人因加此字選吳歈越阾又古楽府有折楊柳曲)楚舞舊傳芭
(音巴楚辝傳芭兮代舞注芭巫者所持香草)隱几松爲曲(隠於靳切據也唐李秘取松樛枝以隱背其名)
(日養和後得如龍形者以献帝)傾罇石作汙(童云汙合作窊音注礼有鑿也日汙罇烏瓜切)寒初榮
橘柚夏首廌枇杷祀變荆巫禱風移魯婦髽(童云髽莊華切婦人喪䯻檀弓)
(云魯婦髽而弔)巳聞施愷悌還覩正竒袤(音羇邪)慕友慚連璧(晉夏侯湛与潘)
(岳友善同輿接茵謂之連璧)言姻喜附葭(前漢中山靖壬傳葭莩之親張署娶柳氏也)沉埋全
死地流落半生涯入郡腰常折逢人手盡义敢辭親耻汙唯
恐長疵瘕(童云上才支切下音遐)善幻迷冰火(幻胡辦切列子云冬起雷夏造水)斉諧
笑泊塗(莊子云斉諧者志怪者也東方朔傳隱語日老栢塗塗音荼)東門牛屡飯(淮南子斉威公)
(送客東門之外&KR1108;戚方斂牛叩角而商歌)中散蝨空&KR1057;(晉嵇康為中散大夫遺山濤書日性復多蝨爬搔无)
(巳)逸戲看猴闘(猴一夲作猿)殊音辨馬檛(童云檛莊華切左氏繞朝贈士會以策注檛也)
(祢衡傳撾鼓)渚行狐作㜸(魚列切)林宿鳥爲&KR2489;(童云&KR2489;咨邪切病也本作瘥)同病
憂能老新聲麗似姱(苦瓜切美好也)豈知千仞墜秪爲一毫差守道
甘長絶明心欲自&KR2319;(張云&KR2319;於加切自刎也出吳語)貯愁聽夜雨隔淚數残
葩梟族音常聒(梟堅堯切不孝鳥)豺群喙競呀(童云呀虚牙切唅呀張口皃)岸蘆
翻毒蜃磎竹闘彺犘(童云摩音麻牛名出巴中重二千斤)野鶩行看弋(張云鶩莫卜切)
(又亡遇切)江魚或共扠瘴氛恒積潤訛火亟生煆(童云煆虚加切火氣)耳静
煩喧蟻(晉殷師患耳聦聞床下蚁動謂之牛闘)魂驚怯怒蛙(韓非子越王出見怒蛙乃為之式日)
(為真有氣也)風枝散陳葉霜蔓綖寒瓜(綖一本作纔)霧密前山桂冰枯
曲沼蕸(蕸音遐美蕖葉)思鄕比莊舄(史記陳軫傳越人莊舄仕楚執珪有頃而病使人听之猶尚越)
(声也)遯世遇眭夸(遇一本作恭時息随切此史隱逸傳眭侉高尚不事寄情丘壑)漁舍茨荒草
林橋卧古槎(童云槎鉏加切水中浮木)御寒衾用罽(罽音計西域毳布織毛為之盖氊類也)
挹水勺仍㭨(挹伊入切勺市若切㭨余遮切㭨榆)䆫蠧惟潜蝎(蝎胡葛切蠧虫)甍涎競
綴蝸(甍謨耕切)引泉開故竇護藥插新笆(笆音巴篱有刺者)樹怪花因槲
(羅青斛木槲花多生於古樹朽壤中)蟲憐目待蝦(嶺表錄異海鏡蟹為腹水母蝦為目水母䖳也有口无目)
(蝦随食其涎人或取之則欻然而没盖蝦有所見耳)驟歌喉易嗄(嗄所嫁於介二切声敗也)饒醉鼻
成(皮皻音杳虚鼻上蚫)曳捶牽羸馬垂蓑牧艾猳(猳音加牡豕也左傳定公十四年曷歸吾)
(艾猳注艾老也字林作謂三毛聚居者)巳看能類鼈(能奴来切三足鼈)猶訝雉爲䳬(鷨戸)
(花切鳥名似雉)誰采中原菽徒巾下澤車(周礼巾車巾飾也後漢馬少遊乘下澤車注為車行)
(澤者欲短轂)俚兒供苦筍傖父饋酸樝(童云傖七衡切晉陽秋云吳人謂中國人為傖樝音)
(查)勸策扶危杖邀持當酒茶道流徵短褐(潘云短一本作裋音豎裋布長襦也)
(褐毛布之衣也)禅客會袈裟香飯舂菰米(潘云菰攻乎切通作苽彫胡也可炊可飯)珍𬞞
折五茄方期飲甘露(宋錄日新安王子鵉䂊章王子尚謂雲済道人於八公山済設茶茖尚味之日)
(此甘露也何言茶茗)更欲吸流霞(抱朴子項曼都修道山中忽遊紫府飲流霞一杯酉)屋鼠從穿
兀林狙任攫拏春衫裁白紵朝帽掛烏紗屡歎恢恢網頻摇
肅肅罝(罝咨邪切免網)衰榮困蓂莢盈缺幾蝦蟇(淮南子月中有蟾蜍注蟾蜍蝦蟇也)
路識溝邊柳城聞壠上笳(笳古牙切胡人卷芦葉吹之)共思捐佩處(楚辝捐余)
(玦兮江中遺余佩兮澧浦張署爲澧州刺史故云然)千騎擁青緺(緺古華切青紫邑緩東郭先生拜二千石)
(佩青緺出宫門)
弘農公以碩德偉材屈於誣枉左官三歲復爲大僚
天監昭明人心感悅宗元竄伏湘浦拜賀未由謹
献詩五十韻以畢微志(楊憑弘農人中丞李夷簡䃅憑貪汙潜侈眨臨賀尉)
(後入爲王傳子厚時爲永出同馬以持献之)
知命儒爲貴時中聖所臧(中庸謂仲尼日君子而時中)處心斉寵辱遇物
任行藏關識新安地(漢武帝紀注按船將軍楊撲眇爲關外民乞徙東關以家財給其用於是徙關)
(不新安去弘農三百里)封傳臨晉鄕(錫朗爲秦將有功封臨晉君)挺生推豹蔚遐步
仰龍&KR0750;幹有千尋竦精聞百鍊鋼茂功期舜禹高韻狀羲黃
(狀一本作上一本作徙)足逸詩書囿鋒搖翰墨場雅歌張仲德(詩六月張仲孝)
(女)頒祝魯侯昌(悶宫詩云)憲府初騰價(貞元中憲爲監察御史)神州轉耀鋩
(神州謂禀師)右言盈簡冊(憑嘗爲起居舍人乃右史右史記言)左轄備條綱(憑爲左司員外)
(郎轄胡轄切天文志轄星附軫主王俟左轄爲同姓唐六典左右丞掌管轄省事故杜甫上左丞詩云左轄頻虚位)響
切農趨珮煙濃近侍香司儀六禮洽(憑嘗爲礼部郎中礼記王制篇六礼冠昏喪祭)
(鄕伯見)論將七兵揚(憑嘗爲工部即中魏置五兵尚書謂中兵外兵騎兵别兵部兵晉太康中分中兵外)
(兵各爲左右曹後魏遂爲十兵尚書)合樂來儀鳳尊祠重餼羊(憑嘗爲太常少卿)卿材
優桂石公器擅嚴廊峻節臨衡嶠(衡山属湖南謂憑爲湖南觀察使)和風滿
躆章(躆章洪州謂憑迁江西觀察使洽洪州)人歸父母育郡得股肱良(前漢季布傳文)
(帝曰河東吾股肱郡)細故誰留念煩言肯過防璧非眞盗客(張儀遺楚相書日我)
(不盗而璧若曹我)金有誤持郎(直不疑為郎同舍告歸誤持同舍郎金去不疑買金償之)龜虎休
前寄(虎宏漢舊儀二千石銀印亀鉏漢文帝初与郡守為銅虎符謂憑觧注西觀察使)貂蝉冠舊行
(謂憑召逢為左散騎常侍潘云貂都聊切鼠属後漢志侍中中常侍加黃廣府蝉為文貂尾為節注金取聖剛蝉居高飲)
(㓗貂内灵得而外温潤)訓刑方命吕(謂憑為刑部侍郎尚書吕刑穆王訓夏贖刑)理劇復推
張(謂憑為京兆尹漢張敞能理劇為京兆尹)直用明銷惡還將道勝剛敬逾濟國
社(漢石慶為斉相斉国為立石相社)恩比召南棠(詩甘棠云)希怨猶逢怒(語云怨是相希)
多容競忤強火炎侵琬琰鷹擊謬鵉凰刻木終難對(憑在江西李夷)
(鷹自衛史出官在廵属憑不顧接之日是夷簡㪯劾之下獄置對遂貶焉)焚芝未改芳遠遷逾桂
嶺(謂憑貶焚賀尉)中徙滯餘杭(謂之迁餘杭長史)顧士雖懷趙(成記廉頗一為楚將无功)
(日我思慕趙人)知天詎畏匡(論語云)論嫌齊物誕(莊子有斉物論篇)騷愛遠遊
傷(楚辝有遠遊章屈原所作)麗澤周羣品重明照萬方(元和七年立遂王為皇太子肆赦憑)
(方召入)斗間收紫氣(晉書斗牛之間有紫氣番煥掘得劒其夕氣不復見)臺上桂清光福
爲深仁集妖從盛德禳秦民啼畎畒周士舞康莊(𡭗雅道五逹謂之康)
(六逹謂之莊)采綬還垂艾(童云晉灼注漢書盭草名以艾马染綠因以爲綬焦貢易林日二千石宫白艾)
(授)華簮萸截肪(肪音方指也魏文帝書玉白如截肪)高居遷鼎邑(左傳宣公二年武王迁九)
(鼎於洛邑)遥傅好書王(謂憑迁王傳居洛陽也史記梁懷王好書故令賈誼傳之)碧樹環金谷
(石崇别館在何陽)丹霞映上陽(唐上陽宫在東都洛陽)留歡唱容與(潘云與音預)要
醉對清凉故友仍同里常僚每合堂淵龍過許邵冰鯉弔王
祥(本注云許侍郎尹河南許司業分司東都王舍人居憂在洛皆弘農公平生親友今按後漢許劭兄虔亦知名時人)
(御平輿渊有一龍又晉王祥卧冰双鯉躍出)玉漏天門靜銅駞御路荒(華延雋洛陽記两銅)
(駞在宫之南街東西相向高九尺洛陽謂之銅駞陌)澗瀍秋㶑灔嵩少暮微茫(嵩山東爲太室)
(西爲少室以其下者有石室也在洛中)遵渚徒云樂(詩鴻飛遵渚謂周公居東都)冲天自不
遑降神終入輔(詩崧高維岳降神)種德會明敡(敡与揚同書大禹謨皐陶迈種德)獨
弃傖人國(此下子厚&KR1315;述潘云傖鉏庚切吳人罵楚人日傖)難窺夫子牆通家殊孔
李(後漢孔融見李膺日融与君累出通家)舊好即潘楊(子厚娶憑弟之女潘岳懷旧賦余十二而獲見)
(東武楊君遂申之以姻好楊君名肇以女妻岳)世議排張摯(史記張摯釋之之子官至大夫免以不能取容)
(當世故終身不仕)時情弃仲翔(吳志虞翻字仲翔性不恊俗多見謗毀坐徙丹陽尉)不言縲紲
枉徒恨纆徽長(徽一本作牽)賈誼愁單閼(單多寒切閼於歇切太歲在夘日单閼賈誼服)
(賦日单閼之歲服集予舍)鄒書怯大梁(鄒陽遊梁从獄中上書)炯心郍自是昭世嬾
佯狂(出一本作代)鳴玉機全息懷沙事不忘(屈原旣放逐乃作懷沙之賦自投汨羅而)
(死)恋恩何敢死垂淚對清湘
酬韶州裴曹長史君寄道州吕八大使因以見示二
十韻一首(裴曹長未詳其名吕道州名温)
韶州因以詩見及往復竒麗邈不可慕用韻尤爲高絶余因
拾其餘韻酬焉凡爲韶州所用者置不取其声律言數如之
金馬嘗齊入(前漢待詔金馬門)銅魚亦共頒(唐志銀莵符改爲銅魚符易守令則給之)疑
山看積翠(九山在道州)溳水想澄湾(湞陟盈切湞水在韶州)標牓同驚俗清
明兩照姦乘軺參孔僅(本注云韶州嘗随潘戶部出征賦今按漢孔僅領天下塩鉄以喻潘孟)
(湯為度支塩鉄副使)按節服侯狦(本注云道州昔使絶域遂无猾夏之虞仐按漢宣帝時稽侯㹪号呼韓邪)
(單于㹪所姦切此謂吕温副張薦為吐蕃弔祭使)賈傅辭寕切(賈誼為長沙王太傅)虞童髮未
䰉(䰉音班半白也謂虞翻)秉心方的的騰口任㘖㘖(韓子云其闘顔二張云顔音顔爭也)
聖理高懸象爰書降罰鍰(史記張湯傳爰書汁爰援也謂以文書代換具口詞尚書吕刑注六)
(两日鍰戶關切黃鉄也此謂吕温貶斥)德風流海外和氣滿人寰禦魅恩猶貸
(左傳文公十八年投諸四商以禦魑魅此子厚自述)思賢淚自潸(潸所奸切出涕皃)在亡均寂
寞零落間惸鰥夙志隨憂盡殘肌觸瘴&KR0857;(&KR0857;玉還切童云痺也)月光搖
淺瀨風韻碎枯菅(菅古顔切茅属)海俗衣猶卉山夷䯻不鬟泥沙潜
虺蜮(蜮越逼切短狐)榛莽闘犲獌(獌音蛮犲類也)循省誠知懼安排秪自&KR0832;
(&KR0832;音閑說文輸也)食貧甘莽鹵被褐謝斓媥(上音闌下逋閑切)遠物裁青罽
(居罽切)時珍饌白鷴長捐楚客珮(楚詞捐余玦兮江中遺余珮兮澧浦)未賜大夫
環(兊梁注大夫待放於竟君賜之環則還)異政徒云仰高蹤不可攀空勞慰顦
顇妍唱劇妖嫻(嫻音閑說文雅也)
酬婁秀才將之淮南見贈之作(娄圖南下篇同)
遠弃甘幽獨誰言值故人好音憐鎩羽(鎩音殺又所介切殘也)濡沫慰
窮鱗(莊子魚相与處於陸相煦以&KR0668;相濡以沫)困志情惟舊(困一本作同)相知樂更新
浪遊輕費日醉舞詎傷春風月歡寕間星霜分益親巳將名
是患還用道爲隣機事齊飄瓦(莊子虽有技心不怨飄瓦)嫌猜北拾塵(家語)
(哉厄篇孔子厄於陳蔡子貢得米顔回炊之於壞屋之下有埃墨堕飯中顔回取而食子貢望見以為竊食也)高冠
余肯賦(楚詞高余冠之岌岌兮長余佩之陸离)長鋏子忘貧(鋏古恊切史記馮讙弹其劒而歌日)
(長鋏歸來兮長无魚)晼晚驚移律(潘云晼於阮切晼晚日暮也選老睕睌而將及)暌携忽此辰
開顔時不再絆足去何因(絆音半羈也選猶絆良驥之足)海上銷魂别天邊
弔影身秪應西澗水寂寞但垂綸
酬婁秀才寓居開元寺早秋月夜病中見寄
客有故園思(謂娄圖南)瀟湘生夜愁病依居士室夢繞羽人丘(楚詞)
(仍羽人於丹丘注羽人之國人得道身生毛羽也丹丘昼夜常明)味道憐知止遺名得自求
壁空殘月曙門掩候蟲秋謬委雙金重(文選擬四愁曰何以贈之双南金)難
徵雜珮酬(詩雜佩以报之注珩璜琚瑀衝牙之属)碧霄無枉路徒此助離憂
初秋夜坐贈吳武陵
稍稍雨侵竹翻翻鵲驚叢美人隔湘浦(謂吳武陵)一夕生秋風積
霧香難極滄波浩無窮相思豈云遠即席莫與同若人抱竒
音朱絃縆枯桐(潘云縆居曾古鄧二切与縆同淮南子大絃縆則小絃絶楚辝縆瑟兮交鼓注縆急張絃)
(也)清商激西顥(音浩漢西顥歌日西顥沆陽秋氣粛殺)泛灔凌長空自得本無
作天成諒非功希聲閟大樸聾俗何由聦
晨詣超師院讀禅經
汲井漱寒齒清心拂塵服間持貝葉書(西域有貝多樹國人以其葉截剪而寫書)
(謂之貝葉灵文)步出東齋讀真源了無取妄跡世所逐遺言冀可冥
(遺一本作遣)繕性何由熟(莊子繕性主繕冶也)道人庭宇靜(謂超師)苔色連深
竹日出霧露餘青松如膏沐澹然離言說悟悅心自足
贈江華長老
老僧道機熟默語心皆寂去歲别舂陵(道州也)㳂流此投跡室
空無侍者巾屨唯挂壁一飯不願餘跏趺便終夕(潘云跏古牙切足坐)
(也趺風無切足也佛云結跏趺坐義声論云以两足趺加致两膝如龍蟠結念誦經云全跏趺是如来坐半跏趺是菩薩)
(坐)風䆫疎竹響露井寒松滴偶地即安居滿庭芳草積
巽上人以竹間自採新茶見贈酬之以詩
芳叢翳湘竹(謂茶也)零露凝清華復此雪山客晨朝掇靈芽(掇丁)
(活切採也)蒸煙俯石瀨咫尺凌丹崖圓方麗竒色圭璧無纖瑕(璧一)
(本作玉)呼兒㸑金鼎餘馥延幽遐滌慮發真照還源蕩昏邪猶
同甘露飯佛事薰毗耶(毗頻脂切維摩詰經畤化菩薩以蒲鉢香与維摩詰飯香普薰毗耶离城)
(及三千大千世界時維摩詰語舍利佛等諸大声聞仁者可食如來甘露味飯大悲所薰无以限意食之使不消也)咄
此蓬瀛侣(潘云咄當没切)無乃貴流霞(項曼都遊紫府飲流霞酒)
零陵贈李卿元侍御簡吳武陵(李深源元克己)
理世固輕士弃捐湘之湄陽光競四溟(競一本作竟)敲石安所施
(敲口交切作歊非選潘安仁詩欻如敲石火)鎩羽集枯幹(鎩所拜所八二切)仾昂牙鳴悲
(仾即低字牙即互字)朔雲吐風寒寂歷窮秋時君子尚容與小人守兢
危慘悽日相視離憂坐自滋樽酒聊可酌放歌諒徒爲惜無
恊律者窈眇絃吾詩(潘云窈音杳眇音眇前漢紀注讀日要妙)
界圍巖水簾(元和十年正月)
界圍匯湘曲(童云匯胡對切又上声)青壁環澄流懸泉粲成簾羅注無
時休韻磬叩凝碧鏘鏘徹巖幽丹霞冠其顛想像凌虚游靈
境不可狀鬼工諒難求忽如朝玉皇天冕垂前旒楚臣昔南
逐有意仍丹丘(楚辝遠遊章仍羽人於丹丘)今我始北旋新詔釋縲囚(左傳)
(知罃日两釋縲囚謂元和十年詔宗元等赴上都)采真誠眷恋(莊子是謂采真之遊)許國無淹
留再來寄幽夢遺貯催行舟
古東門行
(鮑昭遠楽府有東門行此詩盖諷盗殺武元衡事元衡為相宅在京師静安里元和十年六月將朝)
(出里東陽有賊自暗中突出射之從者散走遂遇&KR0675;于路)
漢家三十六將軍東方靁動横陣雲(漢景帝三年七國反周亞夫將三十六將軍往)
(擊之此謂吳元済反武元衡請遣兵討之王承宗李師道請宥元済白事中書元衡斥去遂謀殺元衡)雞嗚函
谷客如霧貌同心異不可數(史記孟嘗君逃夜半至函谷關關法雞鳴而出客乃詐為雞鳴)
(而去此謂李師道王承宗密遣人入關刺宰相)赤丸夜語飛電光(前漢尹賞傳長安少年受賍报仇相)
(与探丸為弹得赤丸者謂武吏得黑者斫文吏)徼廵司隷眠如羊(眠一本作眼一本作狠皆誤徼古弔)
(切前漢中尉掌徼廵京師師古日徼謂遮遶也又司隷掌察三輔謂賊射元衡邏司傳噪莫知主名如方眠之羊不能禦)
(暴)當街一叱百吏走(謂賊乘暗呼日滅燭元衡徒御散走遂害元衡取顱骨而去)馮敬胷
中函匕首(前賈誼傳虽有悍如馮敬者適啓其口七首巳䧟其匈矣)兇徒側耳潜愜心(謂李)
(師道王承宗䓁)悍臣破膽皆杜口(元衡旣死朝臣懼争勸帝罷兵吏卒不敢窮捕)魏王卧内
藏兵符(史記魏將晉鄙兵符在王卧内如姬竊与公子无忌无忌合苻晉鄙不听力土朱亥擊殺晉鄙奪其軍)
子西掩𬒮真無辜(左傳哀公十六年楚白公殺子西于朝子西以𬒮掩面而死)羌朝殺下
一朝起(司馬相如日是胡越起於轂下而羌夷接軫也)敵國舟中非所擬(吳起日舟中之人皆)
(敵國也)安陵誰辨削礪功(史記梁孝王使人刺殺袁盎於安陵郭門外刺者置其劒劒着身視其剱)
(新洽問長安中削砺工工日梁王子其来治此剱以此知而發斍之)韓國詎明深井里(史記刺客聶政)
(刺殺韓相俠累因自皮面抉眼目屠出腸韓取尸暴於市莫知誰子其姊嫈哭之曰是軹縣深井里聶政也)絶臙
断骨郍下𥙷(下一本作可字潘云臙諸韵无此字疑与胭同廣韵項也童云同上一本臙作䑋音穣注云秦)
(晉謂肌日䑋)萬金寵贈不如土
寄韋珩(韋正卿之子)
初拜柳州出東郊道旁相送皆賢豪廻眸炫晃别羣玉獨赴
異域穿蓬蒿炎煙六月咽口鼻(咽烏結切塞也)胷鳴肩舉不可逃桂
州西南又千里灕水闘石麻蘭高(灕力支切即桂州也麻蘭當作蘭麻山名在桂州理)
(定將)隂森野葛交蔽日懸蛇結虺如蒲萄到官數宿賊滿野縛
壯殺老啼且號飢行夜坐設方略籠銅枹鼓手所操(枹音孚擊鼓杖)
(籠銅枹声也)竒瘡釘骨狀如箭(番云釘丁訂二音醫書有釘瘡)鬼手脫命爭纖毫
今年噬毒得霍疾支心攪腹戟與刀𡭗來氣少筋骨露蒼白
瀄汨盈顛毛(瀄則瑟切汨越筆切國語注顛頂毛髮也)君今矻矻又竄逐(童云矻口黠切)
(与同𡭗雅曰固也石堅也又口骨切)辭賦巳復窮詩騷神兵廟略頻破虜四
溟不日清風濤聖恩儻怱念行葦十年踐踏久巳勞(子厚得罪今十)
(餘年)幸因觧網入烏獸(湯去三面網)畢命江海終遊遨願言未果身
益老起望東北心滔滔(東北珩所謫処)
奉和楊尚書郴州追和故李中書夏日登北樓十韻
之作依本詩韻次用(郴丑林切楊於陵李吉甫)
郡楼有遺唱新和敵南金(貞元中李吉甫為郴州刺史有北楼詩十韵元和十一年戶部侍郎)
(判度支楊於陵貶郴州刺史坐供軍有闕也和吉甫韵子厚又依韵和之)境以道情得人期幽夢
尋層軒隔炎暑迥野恣窺臨鳳去徽音續芝焚芳意深(謂吉甫巳)
(去於陵被謫)游鱗出䧟浦唳鶴遶仙岑風起三湘浪雲生萬里隂
宏規齊德宇麗藻競詞林靜契分憂術閑同遲客心(潘云遲音稺待)
(也易遟歸有時)驊騮當遠步鶗鴂莫相侵(鶗鴂音遟决鳥名立夏鳴則衆芳歇猶讒邪所蔽不)
(得進也)今日登高處還聞梁甫吟(梁甫吟楽府曲名諸葛亮好爲之)
楊尚書寄郴筆知是小生本樣令更商㩁使盡其功
輒獻長句(楊於陵)
截玉銛錐作妙形(張云銛思廉切利也)貯雲含霧到南溟尚書舊用裁
天詔(本注云漢以尚書作詔文)内史新將寫道經(晉王羲之為會稽内史為山隂道士寫道德經)
(籠鵝而歸)曲藝豈能禆捐益微辭秪欲播芳馨桂陽卿月光輝徧
(桂陽郴州也書卿士惟月)毫末應傳顧兔靈(楚辝頋兔在腹謂月中有兔也)
南省轉牒欲具注國圖令盡通風俗故事(注一作江)
聖代提封盡海壖(壖而緣切江海邊地)狼荒猶得紀山川華夷圖上應
初錄風土記中殊未傳(晉周処有風土記十卷)椎髻老人難借問(推与椎同)
(前漢西南夷傳自滇以北皆椎髻注謂髻如椎之形也)黃茆深峒敢留連(峒音洞山穴也)南宫
有意求遺俗試檢周書王會篇(周武王時遠國歸欵周史集其事為王會篇見今汲冡周)
(書第五十九篇)
與浩初上人同看山寄京華親故
海畔尖山似劒鋩秋來處處割愁腸若爲化得身千億散上
峯頭望故鄕
再至界圍巖水簾遂宿巖下(元和十年五月)
發春念長違中夏欣再覩是時植物秀杳若臨玄圃(層城閬風玄圃)
(皆在崑崙)歊陽訝垂冰(童云歊許嬌切热氣出皃)白日驚雷雨笙簧潭際起&KR1295;
鶴雲間舞古苔凝青枝隂草濕翠羽蔽空素彩列激浪寒光
聚的皪沉珠淵(的丁歴切皪音歴)鏘鳴捐珮浦(楚辝捐余珮兮澧浦)幽巖畫屏
倚新月玉鈎吐夜凉星滿川忽疑眠洞府(一本作恍忽迷洞府)
詔追赴都廻寄零陵親故
(此下至詔追赴都詩並元和十年北还道中作)
每憶纖鱗遊尺澤翻愁弱羽上丹霄岸傍古堠應無數次第
行看别路遥(潘云堠古茂切拾遺錄日禹治水所穿鑿処皆有泥封記使玄亀印其上此封堠之始又山海)
(經黃帝遊幸天下有記里之鼓道路記以里堠起軒轅時也)
過衡山見新花開却寄弟
故國名園久别離今朝楚樹發南枝晴天歸路好相逐正是
峯前回鴈時(衡山有回鴈峯)
汨羅遇風(汨莫歴切屈原所沉江)
南來不作楚臣悲(謂屈原)重入脩門自有期(楚辝招䰟云魂兮歸來入脩門些)
爲報春風汨羅道莫將波浪枉明時
朗州竇常員外寄劉二十八詩見促行騎走筆酬贈
(竇當為朗州刺史)
投荒垂一紀新詔下荆扉疑比莊周夢情如蘇武歸賜環留
逸響五馬助征騑(童云騑音非驂旁馬也)不羡衡陽鴈春來前後飛
離觴不醉至驛却寄相送諸公
無限居人送獨醒可憐寂寞到長亭(傳舍也)荆州不遇高陽侣
(漢酈食其高陽酒徒)一夜春寒滿下廳
北還登漢陽北原題臨川驛(漢陽属郢州)
驅車方向闕廻首一臨川多壘非余耻(礼記曲礼上四郊多壘此卿大夫之辱也)
(注壘軍壁也數見侵伐則多壘)無謀終自憐亂松知野寺餘雪記山田惆悵
樵漁事今還又落然
善謔驛和劉夢得酹淳于先生(驛在㐮州之南即放鵠之所)
水上鵠巳去(史記斉使淳于髠献鵠于楚出邑門飛其鵠揭空籠往見楚王日臣不忍鵠之渴出而飲之俄)
(飛吾欲刺腹而死恐人議王以鳥獸之故令土自殺欲買而代之是不信而欺吾王也楚王曰斉有信臣若此哉厚賜之)
(財)亭中烏又鳴(史記斉威王喜隱髠說之以隱曰國中有大烏止王之庭三年不蜚又不嗚王知此烏何)
(也王日不飛則巳一飛冲天不嗚則巳一嗚驚人)辭因使楚重名爲救齊成(斉威王八年楚)
(大發兵伐斉斉王使髠之趙請救趙王与之精兵十万革車千乘楚聞之引兵去)荒壠遽千古羽觴
難再傾劉伶今日意異代是同聲(此以刘伶比夢得也夢得題淳于髠墓詩云生為斉)
(贅壻死作楚先賢應以客卿葬故臨官道边寓言本多㒷放意能合權我有一石酒置君墳樹前)
詔追赴都二月至灞亭上(灞水在京城之左)
十一年前南渡客四千里外北歸人詔書許逐陽和至驛路
開花處處新
李西川薦琴石(西川節度使李夷簡薦藉也)
遠師騶忌鼓鳴琴(史記田敬仲世家騶忌子以鼓琴見斉威王)去和南風愜舜心
(家語舜作五絃之琴以歌南風)從此他山千古重(詩鶴嗚云他山之石)殷勤曾是奉徽
音
同劉二十八哭吕衡州兼寄江陵李元二侍御(吕衡州名)
(温元和六年是時監察御史元稹眨江陵上曹参軍或云元李二侍御即李深源元克己)
衡岳新摧天柱峯(衡山五峯其一日天柱此喻吕衡州)士林顦顇泣相逢(顦顇即憔)
(悴字)秪令文字傳青簡不使功名上景鍾(國語晉語令狐文子日其勲銘於景鍾)
三畒空留懸磬室(左傳僖公三十六年斉侯日室如懸磬亦作罄)九原猶寄若堂封
(礼記檀弓吾見封之有若堂者矣注築土爲壟堂形四方而高又九原晉卿大夫之墓地)遥想荆州人物
論幾廻中夜惜元龍(魏志陳登字元龍許汜刘僃在荆州論天下人汜日陳元龍湖海之士稁氣不)
(除備日元龍文武膽志當求之於古耳陳登卒時年三十九吕温卒時年四十二故以相比)
奉酬楊侍郎文因送八叔拾遺戲贈詔追南來諸賓
二首(侍郎楊於陵)
貞一來時送綵牋一行歸鴈慰驚弦翰林寂寞誰爲主鳴鳳
應須早上天(喻楊侍郎)
六言
一生判却歸休謂著南冠到頭(左傳鍾仪南冠而絷鄭人所献楚囚也)冶長雖
解縲紲無由得見東周
商山臨路有孤松往來斫以爲明好事者憐之編竹
成援遂其生植感而賦詩(援音爰篱也)
孤松停翠盖託根臨廣路不以險自防遂爲明所誤幸逢仁
思意重此藩籬護猶有半心存時將承雨露
衡陽與夢得分路贈别(子厚浮舟適柳州夢得登陸赴連州)
十年顦顇到秦京(召赴京師)誰料翻爲嶺外行伏波故道風煙在
(漢武帝時南越相吕嘉反遣伏波將軍路博德出桂陽下湟水謂子厚適柳夢得適連皆度桂嶺乃伏波故道)翁仲
遺墟草樹平(魏志明帝鑄銅人二号日翁仲又水經注鄗南千秋亭壇廣之東枕道有两石翁仲南北相對)
(此謂墓前石人也)直以慵疎招物議休將文字占時名今朝不用臨
河别垂淚千行便濯纓
再上湘江
好在湘江水今朝又上來不知從此去更遣幾年廻
清水驛叢竹天水趙云余手種一十二莖
簷下疎篁十二莖㐮陽從事寄幽情秖應更使伶倫見寫盡
雌雄雙鳳嗚(黃帝使伶倫取竹觧谷制十二筩以听鳳之鳴其雄嗚六雌鳴亦六)
長沙驛前南樓感舊(本注云昔与德公别於此)
海鶴一爲别存亡三十秋今來數行淚獨上驛南楼
桂州北望秦驛手開竹逕至釣磯留待徐容州
幽逕爲誰開美人城北來(謂容管經略使徐俊)王程儻餘暇一上子陵
臺(後漢嚴光字子陵隱於釣臺後人名其釣処為嚴陵瀨焉)
登柳州城楼寄漳汀封連四州
(永貞元年子厚与韓泰韓曅刘禹錫陳謙凌凖程异韋執誼皆以附王叔文貶号八同馬凌凖执誼)
(皆卒貶所程异先召用元和十年子厚等五人例召至京師又皆出為刺史子厚為柳州泰為漳州)
(曅為汀州謙為封州禹錫為連州)
城上高楼接大荒海天愁思正茫茫驚風乱颭美蓉水(潘云颭聀)
(琰切集韵風動物也廣韵風吹落水也)密雨斜侵薜荔墻(薜蒲計切荔郎計切离騷貫薜荔之落蕊)
(注薜荔香草緣木而生)嶺樹重遮千里月(一本作雲駛去如千里馬)江流曲似九廻
腸(司馬迁云腸一夕而九回)共來百越文身地猶自音書滯一鄕
柳州寄丈人周韶州
越絶孤城千萬峯空齋不語坐高㫪(潘云淮南子日日出于渊隅是謂高㫪今按此)
(文意謂坐睡也)印文生綠經旬合硯匣留塵盡日封梅嶺寒煙藏翡
翠桂江秋水露鰅鱅(童云上魚容切魚皮有文出楽浪又音隅下音庸魚名也)文人本自
忘機事爲想年來憔悴容
登柳州峨山(峨或作岷者非)
荒山秋日午獨上意悠悠如何望鄕處西北是融州
得盧衡州書因以詩寄
臨蒸且莫歎炎方(臨烝縣属衡州)爲報秋來鴈幾行林邑東廻山似
戟(林邑漢象林縣馬援鑄銅柱処)䍧牱南下水如湯(䍧牱音臧柯繋舡杙也楚遣莊蹻伐夜郎至且)
(蘭椓舡於岸而步戰旣滅夜郎以目蘭有㭬舡䍧牱処乃改其名為䍧牱史記䍧牱江廣數里出番禺成下)蒹葭
淅瀝含秋霧橘柚玲瓏透夕陽非是白蘋洲畔客(南史柳渾為吳㒷太)
(守嘗為江南曲云汀洲採白蘋落日江南春)還將遠意問瀟湘
答劉連州邦字(刘禹錫)
連璧本難雙分符刺小邦崩雲下灕水劈箭上潯江負弩啼
寒狖(童云狖余救切鼠属善旋)鳴枹驚夜狵(張云犬多毛亦作庬)遥怜郡山好謝守
但臨䆫
嶺南江行
瘴江南去入雲煙望盡黃茆是海邊山腹雨晴添象跡潭心
日暖長蛟涎(蛟於江内吐涎人為涎制不得去遂没江中)射工巧伺遊人影(慱物志江)
(南有射工虫長二三寸有弩形氣射人不治則殺人即蜮也)颶母偏驚旅客船(颶音具嶺表志云南)
(海秋風雲物有暈如者謂之颶母必有颶風)從此憂來非一事豈容華髮待流年
柳州峒氓(峒通作洞)
郡城南下接通津異服殊音不可親青箬裹塩歸峒客(箬而灼切)
綠荷包飯趁虚人(童云虚市也青箱紀錄云嶺南村市滿時少虚時多故謂之虚)鵝毛禦臘
縫山罽(罽居例切邕管溪洞不産絲纊民多以木綿茆花鵝毛為被故人家家養鵝二月至十月挚取耎毳積以)
(禦寒)雞骨占年拜水神(前漢郊祠志越祠雞卜莊恃雞骨如鼠卜)愁向公庭問重譯
欲投章甫作文身(莊子宋人資章甫而適諸越&KR1724;人断髮文身无所用之)
詶徐二中丞普寕郡内池館即事見寄(普寕即容州)
鵷鴻念舊行虚館對芳塘落日明朱檻繁花照羽觴泉歸滄
海近樹入楚山長榮賤俱爲累相期在故鄕
詶賈鵬山人郡内新栽松寓興見贈(二首)
芳朽自爲别無心乃玄功夭夭日放花榮耀將安窮青松遺
澗底擢蒔兹庭中(蒔上吏切)積雪表明秀寒花助䓗蘢(童云音怱龍)幽
貞夙有慕持以延清風
無能常閉閤偶以靜見名竒姿來遠山忽似人家生勁色不
改舊芳心與誰榮喧卑豈所安任物非我情清韻動竽瑟諧
此風中聲
種柳戲題
柳州柳刺史種柳柳江邊談笑爲故事推移成昔年垂隂當
覆地聳幹會參天好作思人樹慚無惠化傳
柳州二月榕葉落盡偶題(榕音容初生如葛藟緣木後乃成樹)
宦情羈思共悽悽春半如秋意轉迷山城過雨百花盡榕葉
滿庭鸎乱啼
浩初上人見貽絶句欲登仙人山因以詶之
珠樹玲瓏隔翠微病來方外事多違仙山不属分符客一任
凌空錫杖飛(仙人山在柳州)
雨中贈仙人山賈山人(賈鵬)
寒江夜雨聲潺潺曉雲遮盡仙人山遥知玄豹在深處下笑
羈絆泥塗間(列女傳陶吳子妻曰南山有玄豹霧雨十日不下食)
别舍弟宗一
零落残魂倍黯然雙垂别淚越江邊一身去國六千里萬死
投荒十二年桂嶺瘴來雲似墨洞庭春盡水如天欲知此後
相思夢長在荆門郢樹煙(宗一將遊之処)
奉和周二十二丈酬郴州侍郎衡江夜泊得韶州書
并附當州生黃茶一封率然成篇代意之作(郴州侍郎)
(楊於陵也韶州即周二十二丈)
丘山仰德耀天路下征騑(音非馬也)夢喜三刀近(晉王濬為廣漢太守夢懸三刀)
(於其屋梁上驚斍意甚惡之主薄刘毅曰三刀為州字又益一者明府其臨益州乎)書嫌五載違凝情
江月落屬思嶺雲飛會入司徒府還邀周掾歸
殷賢戲批書後寄劉連州并示孟崙二童
(本注云家有右軍書每紙背庾翼題云王會稽六紙二月三十日)
書成欲寄庾安西(晉庾翼為安西將軍)紙背應勞手自題(子&KR0779;与夢得聞問最數殷)
(賢戲題其書後故㪯便翼書為寄)聞道近來諸子弟(孟崙二童疑夢得家子弟)臨池尋巳
猒家雞(庾征西翼書少時与右軍斉名右軍後進庾猶不分在荆州与都下人書曰小兒軰猒家雞斈雉皆斈逸)
(少書)
銅魚使赴都寄親友
(本注云嶺南支郡无綱官考典悵典等悉附都府至京)
行盡關山萬里餘到時閭井是荒墟附庸唯有銅魚使此後
無因寄遠書
韓漳州書報徹上人亡因寄二絶(漳州韓泰也灵徹會稽僧)
早歲京華聽越吟(刘禹錫作灵徹文集序云好篇什從越客維斈為詩)聞君江海分逾
深他時若寫蘭亭會莫畫高僧支道林(王羲之為會稽内史孫綽李充許詢支遁)
(等皆与羲之同好道林支遁字也)
頻把瓊書出䄂中獨吟遺句立秋風桂江日夜流千里揮淚
何時到甬東(甬東在會稽句章縣東海洲中)
詶家雞之贈(刘夢得作詶前殷賢戲批書後者)
日日臨池弄小鶵(喻二童)還思寫論付官奴(禇遂良撰王右軍書目正書五卷苐)
(一楽毅諭四十四行書付官奴又行書五十八卷其苐十卷有与官奴小女書官奴羲之女也時子厚未有男子)柳
家新樣元和脚(山谷云取其字製之新或日柳公權元和間有書名元和脚者指公權也)且盡姜
芽歛手徒
重贈(二首子厚苔詶家雞之贈詩)
聞說將鶵向墨池劉家還有異同詞(刘向子歆父子所見異同自相詰難)如今
試遣隈牆問巳道世人郍得知(謝安問王獻之日君書何如君家尊苔日固當不同安日)
(外論不尔苔日人郍得知)
世上悠悠不識真姜芽盡是捧心人(莊子西施病心而矉其眉里之醜人亦捧其心)
(而臏其眉)若道柳家無子弟往年何事乞西賓(西都賦云有西都賓問於東都主人)
(此謂刘家就子厚求寫西都賦也)
答前篇(夢得荅聞訓將雛詩)
小兒弄筆不能嗔涴壁書䆫且賞懃(涴烏卧切汙也羲之子献之字子敬七八歲時)
(斈書羲之從後掣其筆不脫嘗出戲見北館新白士壁白淨子敬取帚沾泥汁書方丈二字觀者如堵)聞彼夢
熊猶未兆女中誰是衛夫人(衛夫人名鑠字荗猗隷書充善王右軍幼師之在書法入妙品)
荅後篇(夢得笞世上悠悠詩)
昔日慵工記姓名(前項籍傳書足記姓名)遠勞辛苦寫西京(西都賦)近來
漸有臨池興(後漢張芝臨池斈書池水尽黑)爲報元常欲抗行(魏志鍾繇字元常王右軍)
(云吾書比之鍾繇當抗行比張芝猶鴈行也)
疊前(子厚荅小兒弄筆詩)
小學新翻墨沼波羡君瓊樹散枝柯在家弄土唯嬌女(左思嬌女)
(詩吾家有嬌女皎皎頗白晢握筆利彤𬋩篆刻未期益执書爱綈素誦習矝所獲)空覺庭前鳥跡多
(蒼頡觀鳥跡而作字)
疊後(子&KR0779;荅昔日慵工詩)
事業無成耻藝成(礼記德成而上藝成而下)南宫起草舊連名(子厚与夢得嘗同為)
(尚書礼部員外郎)勸君火急添功用趁取當時二妙聲(晉衛瓘為尚書令与尚書)
(郎索靖俱善書時人号為一臺二妙)
柳州城西北隅種甘樹
手種黃甘二百株春來新葉徧城隅方同楚客憐皇樹(楚辭后皇)
(嘉樹橘來服兮)不學荆州利木奴(㐮陽李衡種甘橘千株臨死敕兒日吾州里有千頭木奴不責汝衣)
(食吾未橘成歲得絹數千匹)幾歲開花聞噴雪何人摘實見垂珠若教坐
待成林日滋味還堪養老夫
聞徹上人亡寄侍郎楊丈(灵徹詩僧也侍郎楊於陵)
東越高僧還姓湯(惠休十人俗姓湯今灵徹上人亦姓湯也)幾時瓊珮觸鳴璫(璫都)
(郎切佩璫也)空花一散不知處誰采金英與侍郎(休上人贈鮑昭侍即詩日玳枝)
(兮金英綠葉兮紫莖不入君王杯低采還自榮)
段九秀才處見亡友吕衡州書迹(段弘古吕温)
交侣平生意最親衡陽往事似分身䄂中忽見三行字拭淚
相看是故人
柳州寄京中親故
林邑山聮瘴海秋䍧牱水向郡前流(䍧牱音臧柯)勞君遠問龍城
地(龍城柳州)正北三千到錦州
再授連州至衡陽酬贈别(本注云刘夢得)
(衡陽与刘夢得分路贈别詩見前此係夢得所酬也)
去國十年同赴召湘江千里又分歧重臨事異黃丞相(前漢黃覇)
(爲穎川太守徵守京兆尹坐發民治馳道乏軍㒷有詔歸穎川太守官後爲丞相刘夢得自謂初貶連州今又出刺連州)
(爲重臨也)三黜名慚柳士師(柳下惠爲士師三黜)歸目併隨廻鴈盡愁腸正
遇断猿時桂江東過連山下(桂江即灕水在柳州城外連山即連州)相望長吟
有所思
重别夢得
二十年來萬事同今朝歧路忽西東皇恩若許歸田去晚歲
當爲鄰舍翁
荅(此夢得荅重别詩)
弱冠同懷長者憂臨歧廻想尽悠悠耦耕若便遺身世黃髮
相看萬事林
三贈
信書成自誤經事漸知非今日臨歧别(歧一本作湘)何年待汝歸
答(此夢得荅三贈詩)
年方伯玉早(蘧瑗字伯玉行年六十而六十化)恨比四愁多(張衡出爲河間相作四愁詩)
會待休車騎(謝眺休沐東還詩日還卭歌賦似休汝車騎非)相隨出罻羅(罻音尉小網)
種木槲花
上苑年年占物華飄零今日在天涯秪因長作龍城守(柳州龍城)
(郡)剰種庭前木槲花
摘櫻桃贈元居士時在望仙亭南楼与朱道士同處
海上朱櫻贈所思楼居況是望仙時(史記仙人好楼居)蓬萊羽客如
相訪不是偷桃一小兒(東方朔三偷王母桃)
詶曹待御過象縣見寄(象縣属柳州)
破額山前碧玉流騷人遥駐木蘭舟春風無限潇湘憶欲採
蘋花不自由(柳渾詩汀洲採白蘋)
增廣註釋音辯唐柳先生集卷之四十二
