眀州重刊徐騎省文集後序
騎省徐公文集三十卷天禧間尚書都官員外郎
胡君克順編錄刊行且奉表上進
章聖皇帝降詔奬諭参知恭政陳公彭年為之序
引丞相晏元獻公復為後序騎省在江南有重名
仕天朝為近侍以文翰忠直在當時諸公先既殁
丞相趙郡李文正公實誌其墓所以稱述推尊之
者甚至距今且二百年其英名偉節得以不泯而
為後學法者繄文集是賴年世夐遠兵火中厄鮮
有存者偶得善本使公庫鏤板以傳紹興十九年
十一月十日右朝議大夫充敷文閣待制知明州
軍事提舉學事賜紫金魚袋徐琛䟦
