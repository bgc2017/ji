青村遺稿别集類四(元)
提要
(臣)等謹案青村遺稿一卷元金涓撰涓字德
原義烏人本姓劉先世避錢武肅王鏐嫌名
改姓金受業許謙之門復從黃溍游宋濓王
禕皆其同學也累辭薦辟教授青村著有文
集四十卷明初已佚是編乃其六世孫魁七
世孫江等蒐羅散逸綴輯而成詩格清和婉
約雖乏縱横排奡之才而格調舂容自諧雅
度嘗有和王禕詩一百九十韻極為宋濓所
稱今不見於集中則其所存者殆亦千百之
什一矣乾隆四十二年十月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
