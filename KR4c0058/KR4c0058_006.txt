孟東野詩集卷第六
山南西道節度參謀試大理評事平昌孟郊
行役
西上經靈寶觀(人舊宅觀即尹真)
道士無白髮語音(言一作)靈泉清青松多壽色白
石恒夜明放步霽霞起振衣華風生真文秘中
頂寶氣浮四楹一片古關路萬里今人行上仙
一可見驅策徒西征
泛黃河
誰開崑崙源流出混沌河積雨(羽一作)飛作風驚
龍噴爲波湘瑟颼飀絃越賓(客一作)嗚咽歌有根
(雙眼一作)不可洗虛此來經過
往河陽宿峽陵寄李侍御
暮天寒風悲屑屑啼烏遶樹泉水噎行路解鞍
投古陵蒼蒼隔山見微月鴞鳴犬吠霜煙昏開
囊拂巾對盤飱人生窮達感知己明日投君申
片言
鵶路溪行呈陸中丞
鵶路不可越二十六渡溪有物飲碧水高林挂
青蜺歷覽道更險驅使跡頻暌視聽易常主心
魂㸦相迷浪石忽搖動沙堤信難躋危峯紫霄
外古木浮雲齊出阻望汝郡太賢多招携疲馬
戀舊秣羇禽思故棲應憐泣楚玉棄置如塵泥
獨宿峴首憶長安故人
月迴無隠物況復大江秋江城與沙村人語風
颼飀峴亭當此時故人不同遊故人在長安亦
可將夢求
自商行謁復州盧使君虔
一身遶千山遠作行路人未遂東吳歸暫出西
京塵仲宣荆州客今余(爲一作)竟陵賓往蹟雖不
同託意皆有因商嶺莓苔滑石坂上下頻江漢
沙泥潔永日(水白一作)光景新獨淚起殘夜孤吟望
初晨驅馳竟何事章句依深仁
夢澤行
楚山爭蔽虧日月無全輝楚路饒迴惑旅人有
(多一作)迷歸騏驥思北首鷓鴣願南飛我懷京雒
遊未厭風塵衣
京山行
衆䖟聚病馬流血不得行後路起夜色前山聞
虎聲此時遊子心百尺風中旌
旅次湘沅有懷靈均
分拙多感激久遊遵長塗經過湘水源懷古方
踟蹰舊稱楚靈均此處殞忠軀側聆故老言遂
得旌賢愚名參君子場行爲小人儒騷文衒貞
亮體物情﨑嶇三黜有愠色即非賢哲模五十
爵高秩謬膺從大夫胷襟積憂愁容鬢復(先一作)
彫枯死爲不弔鬼生作猜謗徒吟澤㓗其身忠
節寧見輸懷沙滅其性孝行焉能俱且聞善稱
君一何善自殊且聞過稱已一何過不渝悠哉
風土人角黍投川隅相傳歴千祀哀悼延八區
如今聖明朝養育無羇孤君臣逸雍熙德化盈
紛敷巾車徇前侣白日猶昆吾寄君臣子心戒
此真良圖
過彭澤
揚帆過彭澤舟人訝歎息不見種柳人霜風空
寂歴
過分水嶺
山壯馬力短路行石齒中十步九舉轡迴環失
西東溪水變爲雨懸崖隂濛濛客衣飃䬙初葛
花零落風白日捨我没(去一作)征途忽然窮
分水嶺别夜示從弟寂(于孟叔一作示)
南中少平地山水重疊生别泉萬餘曲迷舟獨
難行四際亂峯合一眺千慮并潺湲冬夏冷光
彩晝夜明賞心難久勝離腸忽自驚古木搖霽
色高風動秋聲(棄迴風結秋聲一作古木解舊)飲爾一樽酒慰
我百憂輕嘉期何處定此晨堪寄情
連州吟三章
春風朝夕起吹綠日日深試爲連州吟淚下不
可禁連山何連連連天碧岑崟衰猿哭花死子
規裂客心蘭芷結新佩瀟湘遺舊音怨聲能翦
絃坐撫零落琴
羽翼不自有相追力難任唯憑方寸靈獨夜萬
里尋方尋魂飃䬙南夢山嶇嶔髣髴驚魍魎悉
窣聞楓林正直被放者鬼魅無所侵賢人多安
排俗士多虛歆孤懷吐明月衆毁鑠黃金願君
保玄曜壯志無自沉
朝亦連州吟暮亦連州吟連州果有信一紙萬
里心開緘白雲斷明月墯衣襟南風嘶舜琯苦
竹動猿音萬里愁一色瀟湘雨滛滛兩劒忽相
觸雙蛟恣浮沉鬭水正迴斡倒流安可禁空愁
江海信驚浪隔相尋
旅行
楚水結冰薄楚雲爲雨微野梅參差發旅榜逍
遥歸
紀贈
上河陽李大夫
上將秉神略至兵無猛威三軍當嚴冬一撫勝
重衣霜劒奪衆景夜星失長輝蒼鷹獨立時惡
鳥不敢飛武牢鎻天關河橋紐地機大將奚以
安守此稱者稀貧士少顔色貴門多輕肥試登
山岳高方見草木微山岳恩既廣草木心皆歸
投贈張端公
君子量不極胷吞百川流嫉邪霜氣直問俗春
辭柔日戸晝輝静月杯宵景幽詠驚芙蓉發笑
激風飈秋鸞步獨無侣鶴音仍寡儔幸沾分寸
顧散此千萬憂
贈蘇州韋郎中使君
謝客吟一聲霜落羣聽清文含元氣柔鼓動萬
物輕嘉木依性植曲枝亦不生塵埃徐庾詞金
玉曹劉名章句作雅正江山益鮮明蘋萍一水
草菰蒲片池榮曾是康樂詠如今搴其英顧惟
菲薄質亦願將此并
上張徐州
爲水不入海安得浮天波爲木不在山安得横
日柯再來君子傍始覺精義多(藝多一作)大德唯一
施衆情自偏頗至樂無(变一作)宫徵至聲遺謳謌
願鼓空桑絃永使萬物和顧已誠拙訥干名已
蹉跎獻詞唯在口所欲無餘它乍作支泉石乍
作翳松蘿一不改方圓破質爲琢磨賤子本如
此大賢心若何豈是無異途異途難經過
上包祭酒
岳岳冠盖彦英英文字雄瓊音獨聽時塵韻固
不同春雲生紙上秋濤起胷中時吟五君詠再
舉七子風何幸松桂侣見知勤苦功願將黃鶴
翅一借飛雲空
贈崔純亮
食薺腸亦苦強歌聲無歡出門即有礙誰謂天
地寬有礙非遐方長安大道傍小人智慮險平
地生太行鏡破不攺光蘭死不攺香始知君子
心交久道益彰君心與我懷離别俱迴遑譬如
浸蘖泉流苦巳日長忍泣目易衰忍憂形易傷
項籍非不壯賈生非不良當其失意時涕泗各
沾裳古人勸加飡(食一作)此飡(食一作)難自強一飯
九祝噎一嗟十斷腸況是兒女怨怨氣凌彼蒼
彼蒼昔有知白日下清霜今朝始驚歎(呼一作)碧
落空茫茫
贈文應上人
棲遲青山巔高静身所便不踐有命草但飲無
聲泉齋性空轉寂學情深更專經文開貝葉衣
製垂秋蓮猒此俗人羣暫來還却旋
嚴河南
赤令風骨峭語言清霜寒不必用雄威見者毛
髮攅我有赤令心未得赤令官終朝衡門下忍
志將筑彈君從西省郎正有東洛觀洛民蕭條
久威恩憫撫難苦竹聲嘯雪夜齋聞千竿詩人
偶寄耳聽苦心多端多端落杯酒酒中方得歡
隠士多隠酒此言信難刊取次令坊沽舉止務
在寬何必紅燭嬌始言清宴闌丈夫莫矜莊矜
莊不中看
贈李觀(觀初登第)
誰言形影親燈滅影去身誰言魚水歡水竭魚
枯(損一作)鱗昔爲同恨客今爲獨笑人捨予在泥
轍飄跡上雲津卧木易成蠧棄花難再春何言
對芳景愁望極蕭晨埋劒誰識氣匣絃日生塵
願君語高風爲余問蒼旻
吳安西館贈從弟楚客
蒙籠楊柳館中有南風生風生今爲誰湘客多
遠情孤枕楚水夢獨帆楚江程覺來殘恨深(作一)
(心)尚與歸路并玉匣正絃在請君時一鳴
贈章仇將軍
將軍不誇劒才氣爲英雄五岳拽力内百川傾
意中本立誰敢拔飛文自難窮前時天地翻已
有扶正功
贈道月上人
僧皃淨無點僧衣寧綴華尋常晝日行不使身
影斜飯木煑松栢坐山敷(邀一作)雲霞欲知禪隠
高緝薜爲袈裟
杼情因上郎中二十二叔監察十五叔
兼呈李益端公柳縝評事
方憑指下絃寫出心中言寸草賤子命高山主
人恩遊邊風沙意夢楚波濤䰟一日引别袂九
迴霑淚㾗自悲何以然在禮闕晨昏名利時轉
甚是非宵亦喧浮情少定主百慮隨世翻舉此
胷臆恨幸從賢哲論明明三飛鸞(與雙鸞一作步兵)照
物如朝暾
贈城郭道士
望裏失却山聽中遺却泉松枝休策雲藥囊翻
貯錢曾依青桂鄰學得白雲絃别别意未迴世
上爲隠仙
桐廬山中贈李明府
静境無濁氛清雨零碧雲千山不隠響一葉動
亦聞即此佳志士精微誰相羣欲識楚(化一作)章
句袖中蘭茞薰
獻漢南樊尚書
天下昔崩亂大君識賢臣衆木盡搖落始見竹
色真兵勢走山岳陽光潛埃塵心開玄女符面
縳清波人異俗既從化澆風亦歸淳自公理斯
郡寒谷皆變春旗影卷赤電劒鋒匣青鱗如何
嵩高氣作鎮楚水濱雲鏡忽開霽(景一作)孤光射
無垠乃知尋常鑒照影不照神
贈轉運陸中丞
掌運職既大摧邪名更雄鵬飛簸曲雲鶚怒生
直風投彼霜雪令翦除荆棘&KR1244;楚倉傾向西吳
米發(登一作)自東忛影咽河口車聲聾關中堯知
才策高人喜道路通皆驚内史力繼得鄼侯功
萊子真爲少相如未免窮衣花野菡蓞書葉山
梧桐不是宗匠心誰憐久栖蓬
贈萬年陸郎中
天子憂劇縣寄深華省郎紛紛風響珮蟄蟄劒
開霜舊事笑堆案新聲唯雅章誰言百里才終
作横天梁江鴻恥承眷雲津未能翔徘徊塵俗
中短毳無輝光
擢第後東歸書懷獻坐主吕侍郎
昔歲辭親淚今爲戀恩泣去住情難並别離景
易戢夭矯大空鱗曾爲小泉蟄幽意獨沉時震
雷忽相及神行既不宰直致非所執至運本遺
功輕生各(苦一作)自立大君思此化良佐自然集
寶鏡無私光時文有新習慈親誡志就賤子歸
情急擢第謝靈臺牽衣(名一作)出皇邑行襟海日
曙逸抱江風入蒹葭得波浪芙蓉紅岸濕雲寺
勢動搖山鐘韻嘘吸舊遊期再踐懸水得重挹
松蘿雖可居青紫終當拾
古意贈梁肅補闕
曲木忌日影讒人畏賢明自然照燭間不受邪
佞輕不有百鍊火孰知寸金精金鉛正同(在一作)
鑪願分精與麤
贈黔府王中丞楚
舊說天下山半在黔中青又聞天下泉半落黔
中鳴山水千萬遶中有君子行儒風一以扇汙
俗心皆平我願中國春化從異方生昔爲隂草
毒今爲陽華英嘉實綴綠蔓涼湍瀉清聲逍遥
物景勝視聽空曠并困驥猶在轅沉珠尚隠精
路遐莫及盻泥汚日已盈歲宴將何從落葉甘
自輕
上達溪舍人
北山少日月草木苦風霜貧士在重坎食梅有
酸腸萬俗皆走圓一身(心一作)猶學方常恐衆毁
至春葉成秋黃大賢秉高鑒公燭無私光暗室
曉未及幽吟涕空行
贈主人
斗水瀉大海不如瀉枯池分明賢達交豈顧豪
華兒海有不足流豪有不足資枯鱗易爲水貧
士易爲施幸覩君子席會將幽賤期側聞清風
議如飲黃金巵此道與日月同光無盡時
贈建業契公
師住青山寺清華常遶身雖然到城郭衣上不
棲塵
獻襄陽于大夫
襄陽青山郭漢江白銅堤謝公領兹郡山水無
塵泥鐵馬萬霜雪絳旗千虹蜺風漪參差泛石
板重疊躋舊淚不復墯新歡居然齊還耕竟原
野歸老相扶携物色增曖曖寒芳更萋萋淵清
有遐略高躅無近蹊(掠奭歌有安緩一作衆賦無暴)即此冨蒼
翠自然引翔棲曩遊常抱憶夙好今尚暌願言
從逸轡暇日凌清溪
贈鄭夫子魴
天地入胷臆吁嗟生風雷文章得其微物象由
我裁宋玉逞大句李白飛狂才苟非聖賢心孰
與造化該勉矣鄭夫子驪珠今始胎
大隠訪三首
崔從事鄖以直隳職(官一作)
古人留清風千載遥贈君破松見貞心裂竹看
直文殘月色不攺高賢德常新家懷詩書冨宅
抱草木貧安得一蹄泉來化千尺鱗含意永不
語釣璜幽水濱
章仇將軍良棄功守貧
飲君江海心詎(誰一作)能辨淺深揖君山岳德誰
能齊嶔岑東海精爲月西岳氣凝金進則萬景
晝(盡一作)退則羣物隂我欲薦此言天門峻沉沉
風飈亦感激爲我颼飀吟
趙記室俶在職無事
卑静身後老高動物先摧方圓水任器剛勁木
成灰大道母羣物達人腹衆才時吟堯舜篇心
向無爲開彼隠山萬曲我隠酒一杯公庭何所
有日日清風來
贈韓郎中愈二首
何以定(結一作)交契贈君高山石何以保貞堅贈
君青松色貧居過此外無可相彩飾聞君碩鼠
詩吟之淚空滴
碩鼠既穿墉又嚙機上絲穿墉有閑(餘一作)土嚙
絲無餘衣朝吟枯桑柘暮泣穿杼機豈是無巧
妙絲斷將何施衆人上肥華忠士多饑羸願君
保此節(此貞節一作願保)天意當察微(本作一詩右二詩一)
前日遠别離今日生白髮欲知萬里情曉卧半
牀月常恐百蟲秋使我芳草歇(此一篇一本無)
戲贈无本二首
長安秋聲乾木葉相號悲瘦僧卧冰凌嘲(朔一作)
詠含金痍金痍非戰痕峭病方在兹詩骨聳東
野詩濤湧退之有時踉蹌行人驚鶴阿師可惜
李杜死不見此狂癡
燕僧聳聽詞袈裟喜新翻北岳厭利殺玄功生
微言天高亦可飛海廣亦可源文章查無底斸
掘誰能根夢靈髣髴到匠我方與論拾月鯨口
邊何人免爲吞燕僧擺造化萬有隨手奔補綴
雜霞衣笑傲諸貴門將明文在身亦爾(示一作)道
所存朔雪凝别句朔風飄征魂再期嵩少遊一
訪蓬蘿村春草步步綠春山日日喧遥鸎相應
吟晚聽恐不繁相思塞心胷高逸難攀援
孟東野詩集卷第六
