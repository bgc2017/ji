







　　欽定四庫全書　　　　　集部八

　　三華集目錄　　　　　　總集類

　　綠苔軒集六巻

　　種菊庵集四巻

　　錦樹集八巻

　　(臣)等謹案三華集十八巻明無錫錢子正及
弟子義姪仲益合刻詩也子正綠苔軒集六
巻前有王達善序子義種菊庵集四巻前有

洪武八年自序仲益錦樹集八巻前有魏驥
序三集初各自為書正統中仲益族子公善
等始合而刻之其曰三華者蓋以三者皆錢
氏英華也按子正詩朱彞尊明詩綜不載但
附見其名於子義之下然二人出處始末均
無可考獨仲益以元末進士知華亭縣後為
翰林脩撰見於魏驥序中而明詩綜載仲益
永樂初以翰林編脩轉周王府長史與驥序

互有異同又稱仲益詩格爽朗惜遺集罕傳
予從秦對巖購得亟錄八首猶未盡其藴云
云然則彞尊僅見仲益遺集未見斯本也蓋
亦罕覯之笈矣乾隆四十五年七月恭校上

　　總纂官臣紀昀臣陸錫熊臣孫士毅

　　總　校　官　臣　陸　費　墀












