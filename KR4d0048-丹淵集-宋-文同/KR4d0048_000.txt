宋故尚書司封員外郎充秘閣校理新知湖州
文公墓誌銘
資政殿學士太中大夫知河陽府范百祿譔
元豐二年正月二十一日尚書司封員外郎充
秘閣校理新知湖州文公以疾卒于陳州之賓
館享年六十有二其孤朝光奉其柩以歸以元
祐九年二月五日葬于梓州永泰縣新興鄕新
興里前此狀公行事始卒來求銘公百祿所畏
者且同年進士也不可辭故書公諱同字與可
其先文翁廬江人爲蜀守子孫因家焉至立徙
巴之臨江學周門人推爲顏子其後又徙梓
州永泰之新興鄕新興里曾祖彥明祖廷藴考
昌翰皆儒服不仕考公以公贈尚書都官郎中
妣李氏仁壽縣太君公幼志于學不羣鄕人異
之都官公嘗誨之日吾世爲德汝其起家乎將
高吾門於吾廬之東偏以待汝宜勉之公時年
十三俛而對日謹奉教自是晝悉力家事夕常
讀書逹旦遂博通經史諸子無所不究未冠能
文慶曆中今太師潞公守成都譽公所䞇文以
示府學學者一時稱慕之再舉鄕書第一皇祐
元年登科第五調卭州軍事判官更攝蒲江大
邑䋲治豪放或辨折欺僞然後敦學政勸邑之
子弟召其長者與語名教使歸諭里人再調靜
難軍節度判官秩滿改太常丞嘉祐四年召試
館職判尚書職方兼編校史館書籍以親老請
通判卭州至未幾丁都官憂服除歸館又以母
年請通判漢州遷太常博士明堂覃恩遷尚晝
祠部員外郎賜五品服知普州丁仁壽憂服除
熙寧三年知太常禮院兼編修太宗正司條貫
時執政欲興事功多所更釐創造附麗者衆根
排異論公獨遠之及與陳薦等議宗室襲封事
執據典禮坐非是奪一官再請鄕郡以太常博
士知陵州州𪠘徒倚於培塿之間土風習龐守
長至者或鄙易之公訪民疾苦得城中羣不逞
主名常以夕時凌轢途衖良民暮卽闔戶不敢
出及是率以事收至廷峻䋲之且戒毋復亂吾
治是後郡民慶弔相往來雖篝火宵行無復擾
者上元嬉游野民扶老携穉趨城市數習晏然
父老相慶曰不圖吾鄕今日安居行樂近比都
會也貴平男子依假靈惠以鬼道惑人遠近走
隼爭投貨財將大侈叢祠公聞之乃移尉捕其
首黥而徙之餘置不問以其材新甲仗庫嘗使
諭尉曰西山之隈居者數家有盗匿焉亟捕之
尉果禽盗鄕人神之知興元府漢中沃腴俗饒
財寡文未有第進士者公先治庠序擇行藝之
秀者使掌之風諭境內使民遣子弟就學暇日
躬往閱視而誨導之於是風俗䆮改向學爲多
有盗雜居闤闠公使捕詰之叩頭伏發其藏皆
穿窬所得未之易也土民每春出游觀常苦秦
隴惡少從褒斜間道往來剽竊吏不能禁公嚴
治之盗不敢犯城固之上原巴城民頑逋租不
以時人人苦鄕徭代輸破産公督勵之革其弊
旣復舊秩歷度支司封員外郎徙知洋州興勢
環境皆山谷民以茶爲産使者方行㩁法歲課
四十餘萬斤商旅不通山民及其孥荷檐趣郡
遠者往返千里公條奏其不便時茶場歲額有
曰綱外者有司新其法止通商於蜀出他路者
禁之然蜀産茶郡居多商亡繇通於是綱外茶
山積使者又督主吏必盡易之腐敗者償納人
爲憂惴公又奏論其不可皆不報茶司方輦致
解鹽就易於郡冀以阜茶本而盡㩁民間食鹽
商旅不行官鹽復不繼於是民苦食淡公又言
臣州㩁茶雖久其間措置未有衷比又盡㩁解
鹽官自出賣不許商販雖利歸公上而民不便
之宜預爲津調娖然有備則法行之後售之民
間涓涓不絕若一日弗繼則人亡以食詔爲㢮
禁輿誦歡然代還判登聞鼓院數月乞郡東南
除知湖州神宗召見延問公條對有緒建言二
事一日洋與秦鳳壤錯比往時凶盗剽掠境上
人不得安急則迯匿山谷恐一旦嘯聚呼白地
劒外當小警請置吏於五丈原否則駱谷與華
陽鎮相援以禦絕諸偷二日遠民詣登聞鼓院
投訴無虛日間有判然易以敕律辨者官司不
爲區處第援舊牘抑却之冤民廢農桑走數千
里抱書立鼓下非朝廷爲民設官意請凡訟訴
滯枉或不爲决致詣闕得直者重其坐使吏知
恤職民無嗟蹙上然之公資廉方居家不問資
産所至尤恤民事民有不便如巳納之阱中必
爲出之而後巳退而齋居一室書史圖畫羅列
左右彈琴著文寒暑不廢事親孝未嘗違去晨
莫恬於遠官以便旨甘者十有餘年不趣時好
不避權仇修其在巳而不求其在人者安義與
命蓋超然自得平居以言誨諸子而自踐之者
其大旨如此故凡與之游皆名節文行之士顯
用於今者而公獨不與焉命也夫司馬温公嘗
遺書日與可襟韻蕭灑如晴雲秋月塵埃不到
光心服者非特辭翰而巳公博學雖星經地理
方藥音律靡不究古篆行草皆能精之好水石
松竹每佳賞幽趣樂而忘返發於逸思形於筆
妙摸寫四物頗臻其極士大夫多寳之其殁於
宛丘也梁洋之民悲思焉娶衛氏追封旌德縣
君再娶李氏封永和縣君子男五人朝光爲彭
州軍事判官葆光舉進士垂光務光及幼未名
者三人皆早亡女二人長亡次適進士張元弼
孫男七人機檝皆業進士餘悉幼女四人平生
所爲文五十卷銘日
蹈直方而不詘兮不負其君樂吾土而徜徉
兮不遺其親處單邈而懷國兮恤一物之不
伸琢至寳而不售兮韞吾櫝而晦珍令有否
而膠盭兮誠激烈而儻陳善則擇於太上兮
不忘於梁洋之民芻豢牢醴之不吾嗜兮甘
吾之芹黼黻貂冠之不吾好兮服吾之文道
渺莾兮東南游漠然命兮逝宛丘魂萬里兮
返故州從先壟兮植新楸垂令名其不朽兮
蓋不特王褒相如之儔
石室先生墓誌銘終
吳郡重刊攵湖州丹淵集序
文湖州高攵健茟虎視西州
與眉山蘇氏並轡聮鑣接軫
中原若無能當其冀麗鸛鵝
而在當時秪知其畫竹扵詩
文莫有好者見扵大蘇䟦語
何况吳蜀萬里寥寥四百馀年
之久乎曲沃家诚诚扵宋寕宗
慶元改元編次其集與先生孫
所編略有更易中間遘黨旤
熾烈所有與蘇家文字一切
抹殺不存至有改子瞻為子乎
者嘻亦可笑哉非頼蘇集互
見將不谓公與蘇家少情雽
慶元刻夲世所罕覩頃内江
李務滿重為校刻而吳士人
吳建先受之雲間陳仲醇仲
醇復為校讎付建先剞劂以
鮮藏書之家縦有之上者錦
苞綾襲供骨董之翫在塵
積雨謮光蠧魚之飱未嘗讨
論也不佞鄙陋粗俗豈足以窺
先生萬一近得借觀疾覽具
见才逸扵翩翩欲仙閎議曠
&KR3214;侃侃不阿诗律清新興高寄
遠大都出入杜陵文體煥爛
句琢字煉不無蹤跡昌黎皆不
苟茟而心能運腕腕能應心
如其畫也者扵宋體其超然持
詣者歟誆可以畫竹藝掩于
高哉宜雽虎視西州與蘇氏
並馳也世傳先生吐舌至鼻三
叠如餅状雖將赴湖州卆扵
宛㐀賓館其仙者當不诬耳杜
念其集經黨旤之讀删削過半
正與范攵正忠宣二集相類然
當時尔诚之别爲續集年谱
附錄今時李務陳仲醇吳
建先後先相與挍刻吳蜀萬里
寥寥四百餘年皆非志先生之心
哀先生之遇者哉建先谓不佞宜
有序序非不佞所敢當既讀先
生集有概扵中故不辭而書之
如此庸以質之仲醇
萬曆庚戍閏三月三十日吳郡
後學錢允治撰
蘇漢先書
按先生曾孫鷟所編家集詩分爲十八卷各
以所居爲别東谷古今詩三卷南豳古今詩
二卷臨卭廣漢古今詩各一卷陵陽古今詩
三卷漢中古今詩二卷梁洋古今詩三卷西
岡古今詩一卷畫厨樂府雜詠各一卷東谷
先生里居也而青城山六詩普慈三詩閬中
雜詠與夫過興州晴碧亭蒼溪山寺新津退
思堂左綿富樂山海師彭州南樓詩皆在焉
臨卭先生官居也而彭山縣居題象耳山過
金雞關晉原清谿閣詩皆在焉廣漢詩中則
有成都楊氏江亭劒州東園詩陵陽詩中則
有續青城四詩子駿寳峰亭華山等詩漢中
先生出鎮之地則有江原善頌堂峰鐵峽詩
西岡先生京師僦居之地復有閿鄕値風大
熱過散關將至隴城鳴玉籌筆夜發散關等
詩雖或出於寄題或賦於沿檄蓋未可知然
别之以所居之地則不能不致後學之疑且
超然臺賦蓮松等賦雜出於詩中樂府獨殿
於詩後挽詩旣别之以門復附之於詩編次
可謂不倫矣先生之詩用是不復可譜但譜
其平生出處大槩耳詩之次序則從其舊惟
取其詞賦列於首篇㠯見先生用意於古學
樂府次之古今詩又次之他文又次之仍分
爲四十卷又尋訪先生遺文分爲兩卷復以
諸公往來書翰詩文繫之於末庶知先生師
友淵源所自云慶元乙卯五月旣望南窗書
文與可先生丹淵集目錄
卷第一
詞賦
超然臺賦
石姥賦
蓮賦
松賦
問神詞三首(并序)
去陵
秋朢
送李道士
哭仲蒙二章(臨高懷嵩)
哭任遵聖
哭許駕部
送人
玉女
登山
卷第二
樂府雜詠
秦王卷衣
殿前生桂樹
臨高臺
自君之出矣
東門行
西門行
塘上行
釣竿
烏生八九子
野田黃雀行
苦寒行
苦熱行
俠客行
巫山高
水僊操
大垂手
採蓮曲
對酒
白頭吟
芳樹
武溪深
走馬引
起夜來
長安道
王昭君四首
吳趍曲三首
劉生
紫騮馬
驄馬
卷第三
詩五十七首(舊集東谷詩)
貴侯行
朱櫻歌
拾羽曲
沙堤行
五原行
讀武紀
題東巖隱者壁
東山亭
水邊春半
採藥宿野人山舍
後谿晚步
山中新晴
鹽亭縣扣雲亭
杜逸人歸龍山
曉入東谷
東谷久坐書所見
東谷茅齋
夏樹
田舍
高槐
春閨
採桑
青城山丈人觀
上淸宮
張少愚書院
誓鬼碑
天師栗
孫知微畫
早晴至報恩山寺
楊山人歸綿竹
閒遣
睡起
梅
永泰劉令清䂀亭
貧居
惜花
正女吟
莫折花
織婦怨
野花嘆
均逸亭(普州三亭)
東溪亭
碧崖亭
送郭經知縣
過祿氏山齋
題李處士月軒
賦興州池亭
方湖(巳下蒲氏别墅十詠)
涵碧亭
白蓮堂
芙蓉溪
魚池
蓮池
清蟾橋
稻畦
朝眞堂
草庵
卷第四
詩五十一首(舊集東谷詩)
蒼溪山寺
五里三灘
昝公漑
王會之山亭
謝友人寄畫
書墨君堂壁二首
送馮允南倅梓
宿東山村舍
季夏巳亥大雨
謝任遵聖光祿惠詩
謝任師中荔支
霹靂
後溪
黃功成嵐城閣
鳳山古祠
靜中吟
送黃庶先赴舉
大熱見田中病牛
呈里中諸友
寄任遵聖光祿
庶先北谷
謝王庶軻見贈諸篇
前溪獨遊
書綠帷亭壁
青山道
野老
誰氏子
秋興二首
書平泉草木記二首
重過舊學山寺
書隱者壁
訪古寺老僧不遇書壁
村居
宿田家
大熱
閒樂
寄楊歸一
行李載書成詠
還友人詩卷
上亭北軒吹笛三首
寄苗運判二首
孫懷悅紙本亂石
種榆
旱雷
久不雨喜見晚雲
卷第五
詩五十一首(舊集東谷詩)
賈佩蘭歌
徐太元
蓋寬饒
諸葛豐
新津退思堂
墨君堂晩晴凭欄
山舍早起探晴
東谷獨往
西崦道友
送李野夫兼簡公擇
任居雲棲枝閣
朱康叔棄官求母
蓬溪均利泉
冤婦行
林居
墨君堂
鑑崖
宿超果山寺
富樂山海師
彭州南樓
交師演古軒
新晴後溪樹隂
黃秀才書堂
讀楊山人詩
巳師竹杖
晩至村家
雨喜客過
墅居
東窗
大雨
芹歎
憂居
任氏鳴璫橋
過友人溪居
江上主人
詠月
五十
攬照
梁景和
何桂林
𨫼吏
錦屏閣(閬州東園十詠)
清風臺
四照亭
柳橋
曲池
明月臺
三角亭
花塢
藥欄
郎中庵
卷第六
詩四十首(舊集南豳詩)
和仲蒙石龍渦
和仲蒙山城
和子山春日雨中書事見寄二首
馬子山作題名記
官舍書懷二首
登邠州城樓
秋盡登白佛閣
極寒
謝惠橘
登山城書事
送夏殿直
送錢判官歸蜀覲親遂之岳陽
和梨花
山櫻
秋子
桃花
杏花
秋日寄呂永壽微中
吟春
琵琶泉
和子山種花五首
和張屯田雪中朝拜天慶觀二首
送酒與呂令二首
初雪
對雪獨酌
槐莊渡口
約春
和子山遊西湖三絶
探春
春寒
卷第七
詩四十首(舊集南豳詩)
新秋讀書
貧士行
馮氏道中早行
宿李同年蔭碧亭
李生畫鶴
豳州
寄友人
和仲蒙夜坐
明教院(在涇北賀貴谷)
和仲蒙夏日卽事
西軒秋日
和張屯田秋晚閒朢
春庭
過永夀縣
東谷偶成
宜祿昭仁寺後軒
過高塶城
夏日翠漪堂
約遊玉峰園
送張無悔赴調
避暑値雨
咸陽道上晚晴
歲晚登清素院北閣
炭泉險道
玉峰園避暑
早起覽物成詠
寄馮永州
暑夕待月
以病不遊玉峰
興平原上亦熱因寄永夀同年
亭口
淺水原
興平原上
西湖荷花
石龍渦
水葓
黃蜀葵
千葉鼓子花
鄠上懷古
石竹
卷第八
詩五十一首(舊集臨卭詩)
卭州東園晩興
雨過側調
題象耳山寺
題舒太博清谿閣
縣樓獨酌
殘秋郊外
郊外
靜林詩僧巳老
高堂山兜率寺
閒居院上方晚景
李道士惠琴軒集二首
彭山縣居
下金雞山
過金雞關
夜靜獨登小閣
送黃夢得
送郭方叔
送張郭二秀才赴舉
謝人寄蒙頂茶
謝惠茶圖茶詩
雨後看山因憶黃世南先生詩以相招
送楊議卿赴舉
和春難度三首
和何靖山人海棠
訪李奐山人隱居
冬晩書事
晚次江上
十月梅花
吉祥院
書鶴鳴化壁
題鶴鳴化上清宮
寄題何靖山人隱居
寄楞嚴大師
揖山閣
杳杳堂
安仁道中早行
竹閣
尋春
孫太博遊火井因寄
墅居
面川亭
南亭
北郭
讀史
夜學
畫眉禽
鸎
佛頭
卷第九
詩三十五首(舊集廣漢詩)
和子平弔猿
和子平悼馬
泠缾
中秋夜試院寄子平
贈觀音院廣師
送韓都官監渭州酒
成都楊氏江亭
漢州王氏林亭
春雪呈知府龍圖
同蘇子平登延暉故亭
金桃
房公湖
錦雞
竹㯶
無爲山寺
劒州東園
運判園瞻民閣
讀淵明集
張太博歸閬中
寄成都監庫石屯田
宿隆平精舍
弭蓋亭
什邡道中
夜思寄蘇子平秘丞
西湖
猿
幽沼
步月
中秋對月懷寄鳳凰山鄧道人
秋日晚晴呈同院
戲呈鳳皇長老用師
郡學鎻宿
督子平茶墨
李晦叔醉老庵
和邵興宗碁聲
卷第十
詩二十三首(舊集陵陽詩)
昭慶觀(續青城山四詠)
天倉山威儀觀
飛赴寺
香積寺
夏氏枕流亭(已下五首夏氏江居)
鬭碧亭
天隱洞
直鈎磯
醉經庵
杭州鳳咮堂(已下杭倅胡學士官居四首)
濺玉齋
方庵
月巖齋
寄員文饒屯田
送少訥還青神
送無演歸成都
謝閻君見示岷山賦
閻生談黃庭
送范堯夫
謝推官惠篆字
和提刑度支王店雞詩
送李道士
送韓山人
卷第十一
詩五十四首(舊集陵陽詩)
二年不見月
夜聲
送棋僧惟照
送喻介夫
飛泉山寺
山雨
送牟太素山人
送龐中秀才
遣興效樂天
遣興三首
中秋夜坐遣興
臨闤閣
野逕
寒蜩
虹下飲古井
寄何首烏丸與友人
霜栢亭試墨
閱史感事
冨春山人獲石
平雲閣偶作
問陳山人覓丹
猒蟲
新晴山月
送堯夫二首
秋日田家
二色芙蓉
洗竹
明堂赦不得觀賦詩
經史閣
有懷景仁侍郎
吳公惠酒因謝
登雲山閣寄吳尹
和寄白聖均
和提刑郎中閱兵之什
晚坐山亭口占
送王晦叔
重送
又六言
登山亭
霜栢亭殘梅
和張推官元夕
小閣戲書
伐枯株
可咲口號七章
近日
卷第十二
詩五十首(舊集陵陽詩)
送知府吳龍圖
送通判喻郎中
再送喻倅二首
山城秋日野望五首
東丘老人
送堅甫同年五首
送李道士
師厚還朝
牽牛織女
金鳳花
亭前高栢
凌霄附栢
謝黃森惠詩并草書
東齋悶書
寒食感事呈同官
惜杏
讀蔣都官畫像記
題黎公照序訓堂
朝陽亭
觀風閣
山池
憶西湖舊遊
再送師厚
平雲閣觀雨
不雨
久雨
山園
石泉
促史少訥江豚
北園梨花
華山二首
黃崖洞
謝推官惠甘蔗
寄呈溫江安寺丞
嘲任昉
袁術
偶成
卽事
薄命女
蘇子平服山藥雜言
卷第十三
詩四十四首(舊集漢中詩)
李太尉
趙壹
張騫冡祠
駱谷
慈濟院雙楠
觀音院怪松
張景通善頌堂
夏夕
寄宇文公南
北禪龍井
送潘司理秘校
又五言
收復河湟故地
斜谷泝舟觀石門
宿斗山奉眞宮
晴望漢川
淸景堂
梁山大雪
寄夏左藏二首
狗溪迎湫祈雨輙應
晩興
嘉川道中寄周正孺
還李中舍奉使集
雪後寄景孺提刑
寄吳給事三首
不飲自嘲
寄紀禪師
中梁山寺四絶
仙人二首
鸚鵡石
柘枝石
狻猊石
崑崙石
羅刹石
珊瑚石
病眼
和務深嘆琴
卷第十四
詩四十九首(舊集漢中詩)
寳峰亭(子駿運使八詠下同)
桐軒
栢軒
竹軒
巽堂
山齋
閒燕亭
會景亭
呈李堅甫中舍
采芡
峰鐡峽
周思道如詔亭
喻氏歲寒山居
瞑禽圖
北齋雨後
北城樓上
晴登北城
寒食感懷
送李中舍還闕
漢中城樓二首
凝雲榭晚興
山堂偶書
清閣
靜庵
忘憂堂
夏日官舍
寄成都趙資政
晴步西園
金影軒
憶故園脩竹
寄景孺提刑
子駿遊沙溪洞
郭秀才應武舉
乞畫鴈
甚美堂(興元府園亭十四詠)
武陵軒
綠景亭
激湍亭
凝雲榭
照筠壇
桂石堂
四照亭
垂蘿逕
盤雲塢
北軒
棋軒
山堂
靜庵
卷第十五
詩六十三首(舊集梁洋詩)
書東谷舊隱
崔覲詩
寄道澤師竹軒
題密州快哉亭
獨遊
夏日湖亭試筆
楊山人草堂
詠鳬
弄珠亭春望
新晴望北山
城南江館
屬疾梧軒
北園避熱
施公潭
罷郡
送文鑄師遊襄陽
夏日南園
北樓晩晴望秦嶺
柳枝
送王存之
放言
寄褒城宰
贈竹
竹答
湖橋(守居園池三十詠)
橫湖
書軒
水池
竹塢
菡蓞軒
荼䕷洞
篔簹谷
金橙逕
荻浦
蓼嶼
望雲樓
待月臺
二樂榭
天漢臺
吏隱亭
霜筠亭
灙泉亭
無言亭
露香亭
涵虚亭
溪光亭
過溪亭
褉亭
南園
北園
寒蘆港
野人廬
披錦亭
此君庵
淘河(湖上衆禽盡以俗呼爲題五首)
連點七
拖白練
泥滑滑
提葫蘆
詠蓮
題友人書齋壁
張淨琬
待雪
卷第十六
詩四十七首(舊集梁洋詩)
送提刑司勲
翡翠
平阿馬上(依韻和圖南已下共五首)
過朝天嶺
晚泊金牛
金牛相别呈誠之
大桃途次見菊
弄珠亭下柳
弄珠亭閑望
寄子駿運使
寄景孺提刑
公館
衰晩
欲雪
晴山
臨漢亭
雪中寄景孺
晚雪湖上寄景孺
齋宮
詠柳二首
湖上(郡齋閒書六言)
獨坐
湖橋
推琴
靜觀
亭舘
流水
報國
聞道
相如
彭澤
凭几
衰後
自悟
鷺鷥
蓮子
採蓮
翡翠
朱槿
青鸛
車軒
偶書
北岸
自詠
再贈鷺鷥
閒書
卷第十七
詩五十二首(舊集梁洋詩)
往年寄子平
贈日新禪師
送竇僉判同年
寄興州蒲僉判
和春日卽事
和提刑子功喜雨
謝寄金線狨
次子駿雪山圖韻
此樂
百舌鳥
莫掃花
詠竹
詠石
深渡
嘉川
青烏
木瓜園
長舉
水磑
長舉驛樓
峽中新花
贈淘金叟
過青泥
過大散寄子駿
飛仙石溪
涵虚亭
菡蓞亭
篔簹谷
王氏北溪(榮州)
雋老水墨
靜居(李堅甫靜居雜題一十三首)
靜叟
琴室
棋室
書齋
畫齋
春軒
秋軒
竹軒
檜軒
水亭
退庵
北堂
卷第十八
詩五十六首(舊集西岡詩)
晉銘
秦詔
問陳彦升覓硯
謝楊侍讀惠端硯
西岡僦居
閿鄕値風
積雨
大熱過散關
借梅聖俞詩卷
秋居覽景
答彦思望南山詩
嘲中條
題威勝軍守居
仙禽送景遜監稅
送呂希彦倅河陽
送周介之倅定二首
送柳僉判
送張宗益知相州
送王司門守綘
送蒲霖中舍致仕歸閬中
送劉立之
送張正夫歸漢州
新霜
答馬節推見寄
紅樹
彦思惠榅桲因謝
次彦思北樓韻
閑居秋日書事
題湖州天隱樓
酬仲幾秦州道上見寄
入谷馬上四首
將至隴城縣
宿雲屏山寺
寒食
寄彦思
寄景遜
聽天台處士琴
鳴玉亭(籌筆之南)
思歸鳥(左右掩作)
夜發散關
宿山寺
中秋月二首
二里溪濯足
稠桑見荆山
白鶴寺圍棋
太常致齋閑書寺壁
景遜招棋因答
初入二里
又送劉著作
送張樸翁歸盩厔二首
卷第十九
畫厨雜詠
晩山晴雪
早秋山水硯屏
寇君玉大蟹
小蟹
黃筌鵲雛
滕昌祐芙蓉
毛老闘牛
鄧隱老木寒牛
許道寧寒林
易元吉抱櫟狨
引子獐
崔白敗荷折葦寒鷺
孫太古辟支佛
許中正捕龍雷
范寬雪中孤峰
晩秋煙波
春山
秋山
梁信羯鼓小圖
蒲生鍾馗
折楊柳
卷第二十
挽詩
仁宗皇帝挽詩十首
正肅吳公輓詩二首
張中允輓詩三首
張思孺挽詩二首
呂惠穆挽詩四首
張林宗挽詩三首
張道宗挽詩三首
石左藏挽詩二首
卷第二十一
雜著
題黃氏易圖後
張景孺先公手澤題後
題魯肅簡公尺牘後
八師經題後
白狻猊圖贊(并序)
覺濟大師眞贊
怪石銘
題盧𣏌傳後
李兊尙書謚議
素靈宮醮詞
卷第二十二
記
成都府玉局觀新建五符幢記
利州綿谷縣羊摸谷仙洞記
彭州胡氏三遇異人記
彭州張氏畫記
成都府楞嚴院畫六祖記
靈夢記
捕魚圖記
卷第二十三
記
梓州中江縣樂閑堂記
梓州中江縣新堤記
梓州永泰縣重建北橋記
東橋記
成都府運判廳讌思堂記
綿州通判廳伐木堂記
彭州永昌縣治巳堂記
武信杜氏南園記
衆會鎮南橋記
卷第二十四
記
靜難軍靈峰寺新閣記
卭州鳳皇山新禪院記
茂州汶川縣勝因院記
成都府學射山新修祠宇記
衢州龍丘縣重修徐偃王廟記
嘉州平羌縣新修夫子廟記
卭州永福院新修桂華閣記
隆州自然水石記
卷第二十五
序
御賜飛白書序
拈古頌序
射中金錢詩序
種柳詩序
賞梅唱和詩序
樗蒲格序
費先生詩集序
郭令送行詩序
卷第二十六
序
送趙大資再任成都府詩序
送張學士知嘉州序
送朱郎中詩序
送敏行無演序
送通判張總之都官赴闕序
道士袁惟正字行之序
夏佾字德卿序
卷第二十七
表
賀斬儂智高表
賀聖體康復表
賀乾元節表
賀恭謝禮畢表
賀明堂禮畢表
賀同天節表二首
賀正旦表
賀冬至表
代楊侍讀謝官表
卷第二十八
表
謝知興元府表
興元府到任表
洋州到任表
陵州到任表
謝復官表
謝轉官表
謝賜曆日表三首
代林濰大卿轉官表
代夏宮苑防邠州到任表
謝轉官表
卷第二十九
啓
謝吳龍圖
謝運判韓都官
謝運使韓少卿
謝成都知府
謝中書
謝文潞公
又别紙
謝王尚書
謝提刑謝司封
謝張度支
謝張提刑
謝田京待制
謝都運傅諫議
謝轉官
上知府吳龍圖
賀文昭文
獻文字
卷第三十
啓
謝趙龍圖舉自代
謝館職
謝提刑度支
謝運判舉陞陟
謝成都尹并三司
磨勘交子謝府尹二司
謝夏宮苑
謝宋國博
謝慶州焦推官
謝寧州雍屯田
謝夏宮苑
謝三泉知縣贊善
謝諸郡
謝韓少卿
回蜀州王郎中
回嘉守楊郎中
回郭國博
回彭守鮑郎中
回茂守吳郎中
卷第三十一
啓
謝提刑張郎中
謝韓運判
謝張刑提
謝梓州知府太監
謝鳳州都監
謝西鄕知縣
謝提刑學士
謝運使廵按
謝運使司封
謝成都運判太博
謝成都端明
謝主簿任通夫
謝人移厨(三)
謝知興元府
回卭州劉駕部
回新知郡韓郎中漢州
回綿州知郡
回漢州四縣官
回綿倅萬職方
卷第三十二
啓
賀延州經略待制
賀運使學士
賀成都知府
賀提轉冬至
賀利州知郡
賀正鄰郡知通
賀冬知通監司
賀正益梓提轉知府
賀興元倅禮上
賀提轉知倅
賀蓬州楊僉判
賀知東川朱少卿
賀利州王郎中
賀提刑司勲
賀巴州知郡
賀提刑度支轉官
賀趙龍圖上任
賀洪雅知縣
賀運判都官
賀正朱少卿
賀懷安知軍轉官
回漢州郎中
回漢州知郡
卷第三十三
先狀
成都趙龍圖
漢州牧
成都韓端明
漕憲
運使蘇刑部
梓州運使度支
提刑宋郎中
李殿丞權交代
湖州提轉(蔣赴湖州)
卷第三十四
奏狀
奏爲乞修洋州城并添兵狀
奏爲乞改陵州州名狀
奏爲乞置興元府學教授狀
奏爲乞修興元府城并添兵狀
奏爲乞差知洋州一次狀
奏爲乞免陵州井納柴狀
奏爲乞差京朝官知井研縣狀
奏爲乞鑄陵州團練使印狀
卷第三十五
文
奉詔禱雨祭中梁山文
祭諸靈祠文
代趙龍圖祭孫觀文文
祭提刑邢度支文
祭提刑李子忠太博文
祭張時仲文
先府君焚黃祭文
祭梓潼英顯王文
祈雨祭玉女文
祈雨祭睿聖夫人文
祈雨祭天王文
祈雨祭法師文
祈雨祭諸神祠文
謝雨文
卷第三十六
墓誌
屯田郎中石君墓誌銘
屯田郎中閻君墓誌銘
卷第三十七
墓誌
都官員外郎錢君墓誌銘
屯田員外郎羅君墓誌銘
咸陽縣主簿任君墓誌銘
殿中丞杜君墓誌銘
卷第三十八
墓誌
試秘書省校書郞趙君墓誌銘
梓州處士張君墓誌銘
秘書丞陳君墓誌銘
李公擇墓誌銘
卭州處士郭君墓誌銘
榮州楊處士墓誌銘
綿州李處士墓誌銘
卷第三十九
墓誌
龍圖母公墓誌銘
太子中舍王君墓誌銘
龍州助教郭君墓誌銘
秘書丞馮君墓誌銘
卷第四十
墓誌
任郎中夫人宋氏墓誌銘
夀安縣太君何氏墓誌銘
文安縣君劉氏墓誌銘
長夀縣太君楊氏墓誌銘
張夫人墓誌銘
華陽縣君楊氏墓誌銘
仁夀縣太君李氏墓誌銘
拾遺上
詩
卭州賞豐亭
卭州倅廳三省堂
題何靖隱居二首
題兜率寺
題鳳皇山後嵓
次子瞻戲子由韻
次子瞻遊孤山二首
和陳基載大雨
和張推官荔支
贈李仲祥道士
和陳基載重陽
寄張郎中
贈蘭谿先生
遊閑居院
拾遺下
雜著
移蒲江縣學諸生文
書卭州天慶觀希夷先生詩後
重序九臯集
崇夀禪師塔銘
䊸竹記
附錄諸公書翰詩文
司馬君實
小柬
趙閱道
小柬
范景仁
送與可通判卭州詩
送知湖州
王介甫
送通判卭州
蘇子瞻
送出守陵州詩
和洋川園池三十首
與可有詩見寄次韻答之
林子中㠯詩寄與可及余與可旣没追
和其韻
書與可墨竹
題與可墨竹
與可字說
與可琴銘
與可畫墨竹屏風贊
戒壇院與可畫墨竹贊
石室先生畫竹贊
與可飛白贊
與可枯木贊
與可畫竹木石贊
䟦與可墨竹
跋與可䊸竹
跋與可畫趙屏風
跋與可草書
跋與可論草書後
小簡八首
墨君堂記
篔簹谷偃竹記
祭與可文
黃州再祭文
蘇子由
題與可學士墨君堂詩
和洋川園亭三十詠
答與可六言十首
送知湖州詩
墨竹賦
祭與可文
呂給事
嘉祐院畫竹木記
丹淵集目錄終
