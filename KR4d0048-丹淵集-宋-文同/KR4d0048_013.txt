陳眉公先生訂正丹淵集卷十三
宋蜀文同與可撰
明吳毛晉子晉
蜀李應魁務滋同參
吳吳一標建先
詩四十四首
李太尉(固)
昏雺翳紫極橫霓勢光大妖威集凶冀忍穢實
中頼姦鋩日增剡誰汝觸取害驕根愈自固所
植利孱昧容容彼群輔竄伏皆鼠軰側視况未
敦肯復形嘆慨太尉漢中士氣引八極外岌然
處大麓天下聳風采自開煑餅禍賊意巳莫快
移書瀝憤膽語激益睚眦罹冤卒用此數與六
九會基兹被沈酷爕免乃天貸高忠揭萬古宇
宙莫能載垂晶耀簡策糞土視廣戒歸來葬埇
墝祠冡兹儼在宏垣敞深豁巨木森晻曖神靈
皎如日過者知再拜同愚忝郡寄公里曰境內
心期欵舉像所顧官有礙精衷託明酌舉手向
東酹
趙壹
壹也本西縣狀㒵徒磊砢其才固難得行有所
不可世人詎能掩而爾輒自我旣慾焉得剛所
守實未果抵罪當至死其中遂水火一爲人所
活上賦何瑣瑣爲文好譏罵惡吻事掀簸逢陟
與規軰次第滋爾禍無成困鄕里倔僵老愈叵
何煩遣相視器識自么麽余因守漢中作詩揭
墓左勸君莫學壹學壹終坎軻
張騫冡祠(一日災冢)
中梁山麓漢水濱路側有墓高嶙峋叢祠蓊蔚
蔽野霧榜曰博望侯之神當年寶幣走絶域此
日鷄豚邀小民君不見武帝甘心事遠略靡壞
財力由斯人
駱谷
高峯偃塞雲崔嵬層崖巨壑長峽開龍蛇縱橫
虎豹亂古棧朽裂埋深苔行人側足恐懼過飛
鳥歛趐哀鳴回君不見德宗注意用姦慝大駕
從此蒼黃來
慈濟院雙楠
雙楠高聳綠氤氲密葉長柯蔭四鄰佛現寶幢
經幾劫天開雲帳待何人護持必有諸賢聖觸
犯寧無惡鬼神付囑寺僧常灑掃莫令向下有
纖塵
觀音院怪松
怪松屢見無如此每度來觀說向僧若遇風雷
宜守護恐生頭角便飛騰秋聲遶殿隨齋磬夜
影侵廊對佛燈韋偃畢宏今不在欲求人畫有
誰能
江原張景通善頌堂
庭前雲蓋碧巉嵓堂上先生雪滿髯說藥客來
聊下榻謁齋僧去便垂簾種時法好花難謝買
處錢多石易添子舍光榮身壯徤只將香火事
華嚴(雲蓋堂下石銘)
夏夕
池館蕭然夜欲分滿林蟲鳥寂無聞風吹松子
下如雨月照荷花繁若雲泉作小灘聲浙瀝筍
成新竹氣氤氲清隂正覆吟詩石更引高梧拂
練裙
寄宇文公南(自文州曲水令棄官)
彭澤長謠便歸去君辭曲水亦其徒一官何藉
五㪷米二子况皆千里駒懶對俗人常答颯厭
聞時事但盧胡從來綿竹多賢者唯是楊雄識
壯夫
北禪龍井
城北神龍去幾年近日人言歸舊止澄潭沈沈
不可近百步之外毛骨起今年興元輒愆雨衆
懇問龍求滴水香煙纔上雲滿空一夜滂沱遍
千里
送潘司理秘校(二首)
巳自多時賦式微五峯佳景夢長飛四年遠地
爲官去萬里高堂喜客歸下馬便呈新授敕開
箱争認舊縫衣鄕人覓次來相賀蓴菜鱸魚三
軟肥
又五言
曲棧繞斜谷鉤欄天際分吟鞭搖嶺月倦枕拂
溪雲好景不關俗新詩皆屬君西南有歸客一
一幸相聞
收復河湟故地
啞兒峽西山已塵䭾金輦帛無斷群河湟故疆
盡收復解辮厥角歸如雲堂中玉帶賜丞相隴
外金節酬將軍唐兵萬里若日月請作古今人
未聞
自斜谷第一偃泝舟上觀石門兩岸奇
峯最爲佳絶
北風吹雲落寒水逆波刺船行五里層巒夾空
抱叢石萬劒側脊翠烟起草木枝葉自殊别禽
蟲羽毛亦奇詭安得鷄冠數稜田便可誅茅此
居止
宿斗山奉眞宮
山形如斗勢坡陀魁枕杓擕萬尺高近世無人
知火棗當年有客得蟠桃靈蟾尚隱凝瓊髓神
鶴常歸隨玉毛一夜杉松響天籟滿空疑是奏
雲璈
晴望漢川
城頭看雨霽天地若新浴晚容變雲霞秋意著
草木四時易遷改萬事苦迫促舊山何日歸三
徑有松菊
清景堂
公外捐塵慮閑中見物情蕉花紅炬密竹節粉
環輕鷰泊簾鉤語蜂尋筆架鳴静能知此趣吃
吃笑勞生
梁山大雪
嚴風吹屋鳴向曉尤凛冽應從北山上一夜吹
猛雪幽人不能飲身體冷如鐡空向龍具中苦
吟聲不絶
寄夏文州左藏佾(二首)
翩翩貴公子佳譽本能文大第辭京輦高旌擁
塞雲勸農唐刺史養士漢將軍莫刻和戎誓朝
廷立功勲
其二
寄語文川守謀邊想甚勞封疆通鳥鼠種落雜
猿猱甲馬廉頗少詩書郄縠高當須辦乃事不
用恥弓刀
狗溪迎湫祈雨輒應
夏雨渴久矣秋苗憂槁然至誠通祝版靈貺逐
香煙桐祓應無訟囷倉定有年曹公三大堰一
夜滿民田
晚興
衆吏晩巳散西園常訪尋覆棋苔閣静行藥草
橋深草色晴承屐松隂密灑襟山蚿欲重賦倚
竹聽清音
嘉川道中寄周正孺
草木春深後山川雨過時清佳常滿目衰倦敢
忘詩好尚舊若此飄零今比誰争如畫堂上日
日聽新詞
還李中舍(杞)奉使集
奉使道中詩百首古人遺落盡冥搜自憐吳蜀
佳山水一夜燈前得遍遊
雪後寄景孺提刑(時按洋川)
雲隂低重雪花繁夾道歡謠引使軒何處郵亭
鍊佳句綵毫揮罷索清罇
寄永興吳龍圖給事(三首)
高春鈴下索焚香鏤管紋牋發綵章應在後園
凉榭裏玄霜仙帽紫霓裳
其二
見山樓迥倚晴虛看展終南百幅圖聞說二林
尤勝絶想公高興在香爐(公有别集在爐山)
其三
土風豪盛古長安誰謂元侯臥治難使客不來
公事少一牀蘄簟石林寒
不飲自嘲
能詩何水曹眼不識杯鐺而我豈解吟亦得不
飲名持此以立世可笑實浪生
寄紀禪師
自笑塵中游宦客長輸林下坐禪僧水田百畆
一區宅歸老城南何日能
中梁山寺(四絶)
臺殿晻曖山蕉蕘雲霞鮮明天泬寥側身下望
厭塵世安得羽翼凌九霄
其二
煙巒彩翠霜林紅層樓複閣雲霧中襟懷太爽
睡不得一夜滿山鈴鐸風
其三
群峯南北争嵯峨如瀉大壑翻衆波愛之欲把
入圖畫世無好手將柰何
其四
上方梯磴繞嵓頭誰就孤高更起樓直望漢江
三百里一條如線下洋州
仙人(二首)
身著青羅緋衣裙口誦白羽黑翮文半空欲下
復不下回首翩然歸五雲
頭梳三角䯻餘髮散垂腰時伴秦樓女月明吹
紫簫
山堂前庭有奇石數種其狀皆與物形相
類在此久矣自余始名而詩之
鸚鵡石
静立身微聳驚窺首略回何人將至此應自隴
山來
柘枝石
紫蘚裝花帽紅藤纏臂㡚被誰留斷拍長舞不
教休
狻猊石
巨尾蟠深草豐毛覆古苔雕欄臨綺席長欲上
香臺
崑崙石
雨漬身如&KR0238;苔侵面若藍問時都不語應是憶
扶南
羅刹石
洗濯形容露剜挑口眼通試教常點檢每夜定
飛空
珊瑚石
海底初生處扶疎苦未全幾時隨鐡網流落漢
江邊
病眼
病眼每至午其視何昏>昏>安得張中書就欲求
古方
吾友務深有嘆琴之什運使子駿荅之
佳章務深亦使余繼作
白水滿方湖山中好秋色逋翁促瑶軫來坐湖
水側臨風起高調此興浩無極波静戢游鱗雲
空矯飛翼蕭條變林野萬籟一以息且莫緩商
絃令人涕橫臆
丹淵集卷十三
