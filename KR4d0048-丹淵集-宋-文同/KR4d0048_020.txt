陳眉公先生訂正丹淵集卷二十
宋蜀文同與可撰
明吳毛晉子晉
蜀李應魁務滋同參
吳吳一標建先
挽詩
仁宗皇帝挽詩十首(并狀)
同前在草土伏聞
大行皇帝奄棄天下號慕摧咽無以
勝處竊念同本遠方巖野之人偶用
詞業以干仕進
大行皇帝親考其藝賜之科第尋得
召試擢寘館閣憐其親老又與便地
俾得榮祿以給供養不幸前歲遽罹
家禍解官去職持服鄕里居常自謂
同也何人草茅之姿螻蟻之命叨被
恩澤如此深厚但恨未有死所不能
上報萬一昨者大諱之日以故不得
隨從列辟朝夕哭臨臣子之心實爲
大痛伏見山陵擇日在近同羸病初
起復不能奔走匍匐執役斥土荷鍤
負畚以先徒衆謹齋戒撰成
永昭陵挽詩十首繕寫共一軸非所
以盡五內屠裂之意聊以助天下昆
蟲鳥獸悲唫哀&KR1127;之一聲云
緒業承三聖規模盛一王朝廷周禮樂庠序漢
文章殊俗皆歸往蒸民盡樂康帝功如此大宜
享壽無疆
右一
徇速承王後聰明復辟初恩波同海浸刑網比
天疎屢有搜賢詔曾無諫獵書惟餘封禪事應
恨缺蒲車
右二
求治親垂詔觀文自著圖何曾憑喜怒未省蔽
䜛䛕塵世留徽號煙霄返舊都悠悠增筴驗難
問鬼臾區
右三
寶輅嬉遊少珠宮藝學優仙毫媚風帛睿藻煥
星鈎天極推神曆兵防演秘謀飈流今巳矣長
共糓林秋
右四
政殿咨丞弼經筵引俊髦未嘗耽逸樂終是過
焦勞歸路三山遠遺臺萬古高小臣無分去定
擁墮髯號
右五
神鼎猶烘藥夷槃已實冰留恩均器服下詔約
山陵影殿虛綈几皇堂掩&KR0238;燈蕭蕭拍城下空
有暮雲凝
右六
浮世期云盡清都位欲傳秉珪徒請命脫躧遂
登仙遺澤流天下重光照柩前幾時來甲觀更
待一千年
右七
被衮纔憑几躋階忽受同哀文鋪帝業謚册講
仁功竭蹷趨群后號咷動兩宮銘旌來鞏浴萬
里卷悲風
右八
幡翣離三殿簫笳接兩都堯殂如考妣禹葬省
人徒豈並遊韶石應同去鼎湖愁聞下竹使海
外走哀符
右九
史祝周壇日人憂𣏌國時飲池無善效頮水有
遺辭仙仗朝三后蕃儀集四夷從今河與浴長
瀉鳳臺悲
右十
正肅吳公挽詩(育)
虎節歸兵日麟符命使年帝將還二府人巳哭
三川清議誰違者高風自凛然佳城空萬古一
壙掩寒煙
右一
眺董文章重䕫龍德業尊簡編成故事穹壤與
長存風旐飄寒陌霜笳咽晚原誰人碑有道應
不愧斯言
右二
張中允先生挽詩三首
善頌堂中客華嚴會裏人生爲天所祐沒與佛
相親祖送逾千兩哀號動四隣宜祠瑞筠社永
配蜀江神
右一
鄕校咨撫範閨門慕典刑愛看高士傳欲註淨
名經素節標家牒芬情勒冡銘近誰瞻碧落應
見少微星
右二
文行俱高妙聲名五十秋君恩來草澤子舍上
瀛洲有相身須盡無誰淚不流庭前雲蓋石長
伴影堂愁
右三
張思孺秘校挽詩二首
昔在天彭郡僑居過一冬感君常見訪無日不
相從遠寺携棋局高亭把酒鍾誰知三載後孤
冡列新松
右一
人前常奉詫張也好堂堂處衆謙和甚居官志
力強當時君壯徤在座我蒼浪今日翻相哭無
言問彼蒼
右二
呂惠穆挽詩四首
文靖登庸久朝廷政教隆相門無或議子舍有
如公恩澤非徼幸官榮悉治功至今清論在常
滿縉紳中
右一
帝御皇圖後公居右府時開陳諸議論感發止
嗟咨自此傾宸眷方將正宰司胡爲便淪謝天
意固難知
右二
憶在南卭日家君此忽亡公時帥本道力爲濟
歸喪賤息將何報深恩不可忘如今每念及惟
有淚浪浪
右三
自出公門下常蒙禮意勤相看如子姓交政爲
郞君每望中書入俄驚遠訃聞何時高冡上永
日哭寒雲
右四
張林宗司勲挽詩三首
司勳自䕫州運判移梓州路提刑召爲
開封府判官出知華州至華二日而死
巫峽乘軺去涪江擁節還方來赴京兆又出領
潼關髀肉川涂瘦顚毛案牘斑音容今遂巳清
血爲公澘
右一
候騎排弓箙牙門換戟衣使麾方報入神柩已
云歸關吏驚來往鄕人歎是非生平幽石在誰
爲刻珠璣
右二
素節鄕評重清芬世閱傳謝家兒妷盛穆宅弟
兄賢展矣兹良士嗟乎不永年西風寄哀調願
爲唱新阡
右三
張道宗比部挽詩三首
比部有學術司勲弟也自省判爲廣西
轉運使聞兄死華州一哭而死
學富詞章妙才高志力強帝方知可用官欲漸
難量始得西原使纔終右省郞念公今止此無
語問蒼蒼
右一
見說聞西訃危腸已似刀撫膺成一慟復魄遂
三號舊館州名桂新居里曰蒿九泉休負恨蘭
玉滿兒曹
右二
憶在南岐日于今十二年宦途聊邂逅賓館重
留連正喜謀黃峒俄驚葬圃田無由執行紼徒
爾淚如泉
右三
石左藏挽詞二首
世澤傳清範戎韜演秘謀雄藩未賜節大壑忽
移丹謝氏胡床在羊公羽扇收光華歸令子何
恨掩泉丘
右一
昔年陪宴上崏臺一聽新歌一舉杯此會如今
嗟巳矣擬將何調寄餘哀
右二
丹淵集卷二十終
