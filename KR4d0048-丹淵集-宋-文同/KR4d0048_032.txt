陳眉公先生訂正丹淵集卷三十二
宋蜀文同與可撰
明吳毛晉子晉
蜀李應魁務滋同參
吳吳一標建先
啓
賀延州經略待制
右某伏審榮奉制函進陞延閤竊惟建廣內淸
切之地於此藏眞皇制作之文厥初命官最號
盛選自匪稱職寧容濫居恭以經略待制全文
武之才洞天人之學嘉言讜論簡沃淸衷密畫
沉謀震憺醜落爰登禁近之職實副詳求之心
某久荷眷存遠形抃躍未由瞻倚徒切傾瞻(云)
(云)
賀運使學士
術業通明器宇凝厚優游華貫馳騁重名忠義
有先正之風才謀當廟堂之眷嚮居諫首言聳
動於本朝今總漕權課殊尤於道左
賀成都知府資政
右某伏審換平凉之使節分右屬之戎符夷落
騷邊敢煩於我武朝廷命帥無易於公賢豈惟
紓北闕宵衣之憂實以免西州塗地之患列郡
仰止聞風驩然恭惟判府安撫資政宗廟笙鏞
明堂柱石高文大册蚤冠擢於賢科奥學淵謀
久參陪於國論出入更乎二府休戚繫於一身
雖均外官常簡中眷屬坤維之絕徼有汶嶺之
孤城妖寇跳梁重搖遠俗銳兵翦撲當委宗工
卽聞區處之行旋見蕩除之報西南所慮指顧
而平某假守偏州隷員屬部限嬰短紱阻拜高
牙某無任引系激切歡歈之至謹奉狀賀謹錄
狀上
賀提轉冬至
右某伏以氣應黃宮灰飛緹室羲經示卦復其
見天地之心吕令謹時靜以待隂陽之定賢明
所履福祿其宜伏惟運使郎中道義深淳文章
粹美宜爾付絲綸之任尚兹持金榖之權行業
有聞神靈是佑諒乘佳節克擁殊祥某限以官
守所拘不獲詣前爲壽(云云)
賀利州知郡虞部啓(洋州)
右某伏審重膺堂帖榮易藩符顧惟才力之高
實恊輿言之允恭以知郡虞部文章俊裔忠孝
名家揚歷仕途宣昭政績出於廊廟之論授以
襟喉之邦僉言得人誰復置議某嚮官漢上巳
忝隣封今守洋中又同當道先煩惠教過沐撝
謙未遂瞻依徒深企詠(云云)
賀正隣郡知通啓
右某伏念五始端元三朝表正陽和發歲巳彰
生物之仁賢德乘辰茂集履祥之吉伏惟某官
淸淳禀質寬𥙿凝懷自陞顯仕之塗皆著宜民
之績歷夫令序受此殊休某限寓它藩復拘遠
道不獲詣前爲壽但增祝頌之至謹奉狀賀謹
錄狀上
賀冬隣郡知通運提勾啓
右某伏以七日有期一陽云復信動於內物由
以生賢德所乘福履增𥙿恭惟某官立誠中正
抱質淸淳才大業隆天相神佑諒涉佳辰之吉
必膺繁祉之休坐遠門闌無任虔祝之至謹奉
狀賀
賀正益梓提轉知府啓
右某伏以一氣逓時三陽履旦歲元肇正曆紀
惟新推德爲生盡蒙於幽隱儲仁曰福先相於
賢明恭惟某官端莊敏文敦愿寬懿挺此秀時
之具布爲康世之才(憲獄犴攸司多存仁恕神明所佑卽卑休祥)諒
接(漕持金榖之權且資碩畫下絲綸之命卽見褒陞)諒接(成都知府殿邦西南巳著)
(于蕃之效還帝左右卽膺爰立之權)諒接(梓知府領劒外之雄藩最書屢上掌禁中之密)
(命舊物當還)諒接天之新元必受國之重詔羣情仰
祝比屋同辭某限守遠官阻臨高屏其諸頌詠
但此傾翹
賀興元府通判禮上啓
右某伏審攷擇剛辰朅臨美任恭惟慶慰伏以
通判秘丞東南秀氣詩禮名家參郡務於蓬山
巳彰善績貳藩條於漢水猶抑宏才某幸守隣
疆遠依巨蔭限嬰組紱阻造階除卑情無任喜
抃之至
賀提轉知倅
某啓元正令序伏惟某官乘此三陽之候倍迎
百福之休某限以守符不獲詣左右爲賀下情
但深祝頌之至(云云)
賀蓬州楊簽判
某接鸞鵠之羣昔預九霄之侣簉鵷鴻之列今
同一道之官至此歷年自知㩻倦役於多事殊
失音題遽蒙啓訊之先怳發愧尤之甚敦隆契
好度越儕流無似當之不遑深矣某官同年才
猷敏邵文藻道華四世三公遠襲慶源之大一
日千里早聞令譽之馳著籍朝閨僉謀郡慕方
在急賢之會卽膺舉德之求某限守藩符阻趨
賓闥(云云)
賀東川知府朱少卿
伏承顯拜恩章出臨藩鎮涓辰布治與衆更新
伏惟慶慰恭以某官德重行方識周才貫聳朝
倫之風望練政理之夲原棘位辨名中參九列
之峻竹符分寄外殿一方之雄遲舉化條散爲
民福某叨從别乘竊迹隣邦惟是先廬得依大
庇屬居官之有制顧授謁以無階瞻引旌麾機
搖魂幹(云云)
賀利州王郎中狀
右某近蒙高旌前過敝邑迎候之禮一愧空無
暌違以來久失裁謝此者伏審榮臨會府盛布
寬條吏民歡呼道路傳播恭惟某官學有本末
政知後先比郡聲稱游揚正甚外臺薦辟施設
尤殊卽聞美課之陞行有褒恩之及某限紆守
紱阻集賓階引領崇閎(云云)
賀提刑司勲狀(漢中)
右某伏審被明廷之詔旨按當道之刑書佳音
布聞羣論欣愜惟是中梁之舊域曾經太守之
行春里巷相驩吏民胥慶矧茲蒙顧之舊益用
抃懷之深伏惟某官博學精醇負才敏給持誠
恕厚涖事通詳藉夫正信之才委以平亭之職
提封之下治廨所存某嚮詣賓階接辭巳幸今
居使部承教當先日佇郵音前臨馬首卑情無
任(云云)
賀巴州知郡郎中狀
右某伏審宸綸就䊸郡組褰帷入境撫几臨民
嚮輟藩條來參漕柄殊尤之績巳當考最
之書顯要之涂卽應陟明之典(云云)
賀提刑度支轉官啓
右某伏審提刑度支榮膺顯制寵進名曹凡託
按臨之休舉增慶抃之劇矧蒙厚眷實倍常情
恭惟某官器業自將風力兼茂充中以道炳外
其文蚤在妙齡巳著翹然之譽薦躋膴仕衆推
卓爾之才上心簡求衆論諧愜右川重委方倚
屬於讞疑左省襃遷復延登於主計用雖未旣
恩蓋非常卽聞奏課之尤當有任能之召某幸
棲美蔭良動懽懷所限佩守符之微無由趨使
節之下引領臺府(云云)
賀趙龍圖上任啓
伏審某官涓選良辰視臨美政居庥者衆竊幸
焉深恭惟某官道貫二儀才周萬變高猷映世
亮節端朝會遇聖神之知躋陞侍從之列蜀所
巨鎮益云要藩上欲用公詔煩爲守䁀席如缺
玩印而有求鋒車下臨趨節而先起前是數相
一新稚耋之瞻大布慈和之政隣城仰式它道
胥傳伏惟某官資禀端淳才猷敏邵仕榮揚歷
官最殊尤嚮題漢水之輿佳聲未冺今剖巴江
之竹善譽先馳方裂素以通誠忽憑郵而賜教
眷存所厚佩服良深(云云)
賀洪雅知縣陳秘丞狀
右某往年南岐榮治之下獲誦雄編去歲東蜀
旅郵之中復傾高論心常景伏迹但暌乖而况
處鄕關甚密之鄰預牓籍同升之契故當無遂
廢之書簡所恨有相違之宦途向者抗牘而屢
請小麾幸此蒙恩而歸守支郡遽承占問之及
良荷記存之深某官同年文章高於衆人誼行
比於前軰治一同之地難乎盡展驥之才居四
徹之山宜矣任和鉛之職卽聞美召行踐華途
未遑奉左右以周旋實亦望東南而旋倚願勤
善飬俯慰虔祈何由瞻依用究悃幅
賀運判都官啓
盛世雄英華門嗣慶蚤奮深湛之學亟陞高妙
皆從此塗某兹處末僚自慙冗器日期大用願
託巧陶所限繋題輿之微無由伏齋几之下(云)
(云)
賀正東川朱少卿
一氣逓時三陽履旦歲元肇正曆紀惟新推德
爲生盡蒙於幽隱儲仁曰福先相於賢明恭惟
某官端莊敏文敦愿寬懿挺此秀時之具布爲
康世之才獄犴攸司多存仁恕神明所佑卽俾
休祥諒接天之新元必擁國之厚寵羣情仰祝
比屋同辭某限守遠官阻臨高屏其諸頌詠但
此傾翹
賀懷安知軍轉官
伏審近蒙均恩榮進中秩伏惟慰慶恭以某官
挺質高爽持才敏明禀規賢門登仕聖世尚屈
臨於遠國卽召置於華途此而榮遷漸以要用
某幸隣善部阻拜崇墉春輝正深道味益勝(云)
(云)
回漢州郎中
近奉宸俞就遷州寄遽然拜命惕若兢懷某迥
蒙朝廷假守仁壽謂僻陋至微之郡宜迂疎不
肖之人逮至此時云爲多故文移坌集事目交
紛行雖躬親處實迷誤無偃仰棲遲之暇有喧
囂之煩巳幸報成猶虞罪去念將滿歲當
趣還朝轉徙有道涂之憂偪仄餘昏嫁之累敢
持愚懇洊扣嚴聰奏牘旣行秪虞於重譴詔綸
忽下尋被於鴻恩以李固解綬之鄕爲阮咸出
麾之地求雖有自得豈無緣某官素與鄕評隂
加士論常見匿瑕之美曲揚剖垢之光遂使孱
庸獲叨除委更煩慶問之賜益荷朋遊之深紬
味妍詞銘藏陋腑未皇展晤徒切翹凝
回漢州知郡
伏審近奉宸綸再留使節藉乃厚德慰諸羣心
豈惟增閭里之光抑亦重朋遊之喜某官託姿
粹茂賦量淹宏以儒學踐巍科以吏事陞峻秩
還鄕爲郡布政宜人是故河內父老願借於寇
恂淮平吏民爭乞於侯覇九重是與千里相歡
方議馳書忽蒙賜誨仰承眷錄深負感藏
丹淵集卷三十二終
