陳眉公先生訂正丹淵集卷六
宋蜀文同與可撰
明吳毛晉子晉
蜀李應魁務滋同參
吳吳一標建先
詩四十首
和仲蒙石龍渦
群岡壓涇湄於此聚衆首其間石屋露遠視若
呀口林端躡縆上却入勢愈斗圍空竪古壁闊
可百人受洪鍾誰倒仰巨甕忽側剖層岩寒泉
飛絶巘怪樹走隂風喜復怒野霧吞且嘔晴嵐
逼衣襟欲住不得久嘗聞耕者說自昔藏蚴蟉
當年救旱事有記刻不朽近歲靈恐歇百禱無
一偶至今閭里人不復來奠酒
和仲蒙山城
大曆年忠武居豳捍逆氐盛平民營板堵斷賊
閇远蹊連櫓撗朱鳥飛墻切紫霓縈紆圍絶巘
靡迤附深谿外濬池隍險旁聯堡障低轒輼防
藺石埤堄礙雲梯樹杪鳴廵鐸崖端響守鼙石
頭何培塿龍首太醯雞歲久蒼苔上時平白草
齊全秦襟帶地惟此壯山西
和子山春日雨中書事見寄(二首)
菀菀冥冥雨氣沉一春長是詠春隂鷰歸畫棟
簾櫳靜鸎下雕欄院宇深闘草玉釵應復約看
花金勒悞重尋謝郎風調將誰奈獨倚書床擁
鼻吟
其二
青春㔾破六十日正好共携歌管遊鶯花有意
欲惱亂風雨何事相淹留南園綵棚映綠樹西
湖畫舫臨清流幾時雲隂得歛霽願把一罇相
獻酬
馬子山爲余與賀順之書記李仲蒙察
推同年同幕作題名記復有詩督程適
之書石余因和兼謝
太常舊得同科第幕府今還次姓名作記馬周
文巳贍書丹程邈隷尤精定知二美能傳久從
此三家覺轉榮每對雄詞觀健筆自慙孤迹附
群英
官舍春日書懷(二首)
自趍戎幕佐鞬櫜四見新隂發舊柯學飲不成
歡意少好吟無倦苦心多舞傷池柳風圖甚泣
破庭蘭雨奈何敢對青春歎留滯且須開口更
狂歌
其二
琵琶泉水碧溶溶又見春歸玉柱峯歡緒巳闌
羞老大交期將近懶遊從杏開暖萼融紅䗶柳
放晴花拆白茸賦得上林佳景盡不知誰爲薦
臨卭
登邠州城樓
試此望搖落秋襟成惘然客懷傷薄莫節物感
窮邊斷燒侵高壘微陽入晩川年來舊山意常
與鴈翩翩
秋盡日陪諸友登白佛閣
危刹隱高阜孤軒橫碧虚登臨賞秋杪笑傲樂
公餘野外景入畫坐中歡可書重城巳嚴鑰歸
馬尚踟蹰
極寒
燈火宜冬杪圖書稱夜長簾鈎挂新月窗紙漏
飛霜酒醴慙孤宦皮毛逐異鄕誰知舊山下梅
豔滿東墻
謝惠橘
緗葉隱朱實纍纍楚江澨寒香摘清露奔走寄
迢遞琳腴滿金殼咀嚼想佳惠君未致此時風
巳吹削肺
登山城書事
節物感羈旅連空生塞隂亂鴻寒渚遠群雀晚
叢深霜重涇灘出烟高隴樹沉歲華徒自老幽
憤滿登臨
送夏殿直(時婿於李璋太尉)
霜樹東門曉清寒滿客衣一樽從此别百兩幾
時歸漆水魚初薦梁園雪正飛高堂今遠郡須
念報春暉
送錢規判官歸蜀覲親遂之岳陽
嚴風吹玉柱有客動歸裝古道轉危阪全家行
曉霜休嗟遊薄宦且喜拜高堂會合知何所春
江泛楚艎
和梨花
素質靜相依清香暖更飛笑從風外歇啼向雨
中歸江令歌瓊樹甄妃夢玉衣畫堂明月地常
此惜芳菲
山櫻
巖壁自叢叢年華寂寞中偶因移曉雨似欲占
春風嫩葉藏輕綠繁葩露淺紅孤根知幸否從
此對雕櫳
秋子
裊裊復翻翻封條壓樹繁群芳非姊妹亂實見
兒孫蔭日臨虚檻披風拂短垣主人無奈爾常
爲醉幽軒
桃花
種近短墻邊開臨小檻前倚風無限意笑日有
餘妍枝輭圍深密苞穠墮碎圓祗應芳樹下時
見武陵仙
杏花
仙杏一番新妖饒洗露晨待粧憂粉重欲點要
酥勻月淡斜分影池清倒寫眞君須怜舊物曾
伴曲江春
秋日寄呂永夀微中
落日照容谷寥然官署秋開簾臨絶巘凭几對
寒流古意深中得詩中靜外遊三年多少景滿
篋是冥搜
吟春
春工運潜巧是處有行迹庭梢發新穎巖溜融
暖脉晴湖影撥刺曉樹音格磔須知玉峯下日
有尋芳客
琵琶泉
險道入幽䆳深溪轉岑寂蒼烟鬱孤岩秀石圍
斷壁古蘚甃碧潤寒泉灑清滴誰能厭塵襟兹
可供洗滌
和子山種花(五首)
風流從事季長家遶徧官居種盡花應爲清才
無比敵擬將文彩競春華
其二
碾薄我圓粉色勻一枝寒豔惱青春曉來帶雨
四廂下恰似蓬來見太眞
其三
曾宴瓊林爛漫紅寶津樓下看春風今朝忽向
君家見猶憶當年醉眼中
其四
幾樹山櫻曲檻前花開如火葉如烟待將短句
誇形似巳被休文道欲燃
其五
新自涇州趁雨移便開繁萼擁芳枝紅霞照地
清香起似到玄都觀裏時
和張屯田雪中朝拜天慶觀(二首)
蔌蔌遥空墮碎瓊一街寒色曉風清題輿想入
簫臺下似駕颷輪向玉京
其二
寶幢珠節共玲瓏九虎嚴關有路通遥望玉宸
端象簡宛然身在廣寒宮
送酒與呂令答所示詩(二首)
君無彭澤五十畆我有謫仙三百杯聞道山中
足春意滿壷聊爲撥新醅
其二
見說西溪裏群花豔正繁不知紅影下誰共醉
芳罇
初雪
一色隂雲蔽曉空粉英瓊屑亂茸茸不知遊騎
將何處已失南城玉柱峯
對雪獨酌
雲隂低重玉花繁獨擁貂裘對一樽不語佳賓
是何物古書名畫滿西軒
槐莊渡口
雲烟飄泊樹微茫一岸人家帶夕陽欲上高原
便回首可怜風物似吾鄕
約春
去歲相違恨巳賒今年相遇喜無涯紅情綠意
知多少盡入涇川萬樹花
和子山陪使君遊西湖三絶正月晦日
柳色遶堤金粉明湖光浮岸玉烟輕風柔日薄
恰新霽正好訪春來此行
其二
遊騎翩翩從使君娛賓亭上宴西曛座中不用
頻辭酒明日青春已一分
其三
滿眼垂楊照綠波就中春意此先多不將歌管
酬佳景擬奈翠漪堂上何
探春
豳郊寒重勒春遲消息如今尚未知只是垂楊
最先得每朝來覓向東枝
春寒
東風何事力猶微&KR1006;&KR1006;邊寒犯客衣舊雪未消
新雪下南園春色幾時歸(丹淵集卷六終)
