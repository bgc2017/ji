陳眉公先生訂正丹淵集卷十七
宋蜀文同與可撰
明吳毛晉子晉
蜀李應魁務滋同參
吳吳一標建先
詩五十二首
往年寄子平
往年記得歸在京日日訪子來西城雖然對坐
兩寂寞亦有大笑時相轟顧子心力苦未老猶
弄故態如狂生書忩畫壁恣掀倒脫帽禠帶隨
縱橫諠詉歌詩嘂文字蕩突不管鄰人驚更呼
老卒立臺下使抱短簫吹月明淸歡居此僅數
月夜夜放去常三更别來七年在鄕里巳忝三
度移雙旌今兹惛惛意思倦加以跕跕疾病嬰
每思此樂一絕後更不逄人如夜行
贈日新禪師
嶣嶤祝融峯&KR0772;窱懶瓉巖師也西南人嘗居彼
巉巉十年不下山煙雲爛衣衫借問爾何爲法
味見愈饞妄萌將軋然卽以惠刃芟旣久闢門
戶不須更封緘龍神護水缾鬼物扶經函疊足
坐蒼石放身依古杉一日望劔門歸心瞥如帆
過我畫戟前淸晨投短銜欣然揖師坐未語巳
不凡再勘自不破誰敢分酸鹹大朴本無痕巧
者強削劖師如捉龜拂定不空諵諵
送竇僉判同年
冰霜滿淸漢此地送君歸天涯作遠别懷抱殊
依依短亭臨灙水楊柳長條稀道傍有寒梅幽
香撲人衣折以持贈君愛之含春暉酒罷不可
留晚鴻隨馬飛
拙詩六韻奉寄興州分判誠之蒲兄
武興山水郡左右有佳處仙巖蟬兩殼(何賈二眞人)
佛字玉一柱神坑孕金礫(口金穴)靈竇洩瓊乳(鄭都)
(縣泉)乳柱石窟寺不辨文字古(浦閣&KR1499;銘)主人好事者
乃我詩酒侶安得陪後乘放蕩此歴覩
依韻和滿誠之春日卽事
輕煙漠漠雨斜斜無事常教放兩衙問客江邊
求好石倩人山裏覓奇花新𬞞宛宛生晴圃淺
溜㳙㳙出暖沙入夏杯盤須准備繞畦親灌邵
平瓜
和提刑子功喜雨
時雨巳可喜况當春發生入地如流膏浸灌萬
物萌眞宰每自惜纔灑復却晴常時稍霑濕庶
彙亦巳榮昨宵忽盛下攔宇翻瓶罌高原與庳
陸旦可一尺盈尋觀太陽起紅光吐崢嶸萬里
洗氛濁四顧蒼煙平羣農悉就野上下羅晨耕
父老荷鋤鍤林間笑相迎盡言此美澤天意恤
下甿麻麥固巳定預見禾黍成且幸賦輸辦敢
望求他&KR1151;次苐還與官口復甘别營願常獲豐
稔自覺所取輕言罷乃散去溝壠紛縱橫使者
有職事其喜誰與并高齋聽淙淙不寐逹五更
豈不省文移頼此一夕傾天明作浩歌滿紙編
和聲
謝夏文州寄金線狨
天地生奇獸朝廷寵近臣覆鞍須用此投網爲
何人梨栗恩雖厚雲山夢想頻煩君遠相惠時
爲一沾巾
依韻和子駿雪山圖
一甲溪山六幅中其間雪意與雲容君應記得
飛仙下颷馭亭前此數峯
此樂
吏散收簿書公舘如山居歸來換野服携策將
焉如園亭極瀟灑隂森脩竹下拂石坐終日徙
倚不知夜山月照我明林風吹我淸口誦太古
文往來池上行露下覺微凛南忩歸就枕心閑
神自安逹旦得酣寢亂曰嬾守爾何爲日日常
若斯爲言我自爾此樂非汝知
百舌鳥
衆禽乘春喉吻生滿林無限啼新晴南園花木
正繁盛小小大大皆來鳴藏枝映葉復誰使不
肯停住常嚶嚶就中百舌最無謂滿口學盡羣
鳥聲自無一語出於巳徒爾嘲&KR1116;誇從橫朝朝
泊我高柳上呌破一忩殘月明幽人穏睡正酣
美無計可奈遭爾驚少年挾彈彼誰者安得爲
我來五更
莫掃花
莫掃花從教花滿地縱然堆積亦何害留之且
重東君意君不見昨朝枝上正芳菲今日庭前
巳憔悴中間得好能幾時用此請君窮物理一
榮一謝兩皆空若了非眞本自同但對落英開
酒盞每年如此任春風
詠竹(一字至十字成章)
竹竹森寒潔綠湘江濱渭水曲帷幔翠錦戈矛
蒼玉心虚異衆草節勁踰凡木化龍枝入仙陂
呼鳳律鳴神谷月娥巾帔靜苒苒風生笙竽淸
蔌蔌林間飲酒碎影搖罇石上圍棋輕隂覆局
屈大夫逐去徒悅椒蘭陶先生歸來但尋松菊
若論檀欒之操無敵於君欲圖瀟灑之姿莫賢
於僕
詠石
石石隂黑陽白岸肧肧山骨骼天地鎔鑄鬼神
刻畫鯤鯢張怒眼虎兕交闘額敲如温玉聲淸
洗似精鋼色碧花邊矹爾盡奇品林下礴然無
俗格冰霜慘冽堅操不移塵土昏冥孤標自隔
嶤矹獨立見到侍中家磊落羣居在牛丞相宅
昔時大士常命汝曰聽徒今日襄翁且對君爲
佳客
深渡
前日寒食在綿州牡丹盛開海棠落今巳逾旬
過深渡山桃一枝橫曉閣此花平川最爲早何
乃於此才破萼化工豈爾用功偏蓋爾所生居
絶壑一年春事但自了勿較後先嗟寂寞
嘉川
嘉川之西過新棧幾里朱欄繞靑壁我行落月
尚在水水影照人襟袖白繁英雜綴脩蔓上綠
錦纈帶垂百尺淸香滿馬去未休頼爾春風慰
行客
靑烏
靑烏客館之東軒前對長江隔層嶂欹危一徑
入林外竹柵茅簷儼相向愛其生事亦自足牛
羊縱橫雞犬放安得與爾號比鄰爲作野歌供
吹唱
木瓜園
驅馬下高崗吟鞭只自揚溪山過新霽草木發
淸香浩蕩來江闊縈紆去棧長春風去欲盡樽
酒嘆何嘗
長舉
山色滿西閣到江知幾層峯巒李成似澗谷范
寬能闊外晴煙落深中晚靄凝無由畫奇絶巳
下更重登
水磑
激水爲磑嘉陵民&KR0799;高穴深良苦辛十里之間
凡共此麥入麵出無虚人彼甿居險所產薄世
世食此江之濱朝廷遣使興水利嗟爾平輪與
側輪
長舉驛樓
爽氣浮空紫翠濃隔江無限有奇峯君如要識
營丘畫請看東頭第五重
正月八日峽中新花
深碧長條淺紫芽曉叢無數傲霜華只應耻在
江梅後未着葉時先放花
贈淘金叟
濯石淋沙不自勞抉光挑屑甚么麽世間有客
能胠篋比爾元來得校多
過靑泥
鐵山正月雪交加欲探東風未有涯纔過靑泥
春便好水邊林下見梅花
過大散寄子駿
纔過嘉陵心自喜歸來一夜寫君書明朝便送
曾冰底定有西行雙鯉魚
飛仙石溪
愛此潺湲任濺衣獨尋幽石坐多時日斜徒御
應相笑底事教公上馬遲
籌筆諸峯
君看籌筆驛江邊翠壁蒼崖起晝煙正是峽中
佳絕處土人休用作畬田
柳池贈丁絪
場屋聲名四十年五車書誤一囊錢老來山驛
爲監吏相對春風但惘然
偶題
鬢雲雙墮給明珠窄窄羅裙短短襦閑把花枝
起新樣滿調金粉畫文輸
天漢橋
風吹兩岸菰蒲乾日灑一汀鳬鶩寒夜深霜月
照湖水須上此橋憑畫欄
望雲樓
南山北嶺遠如層朝雲暮雨濃若烝樓高百尺
見萬里更有底事須來登
灙泉亭
竹列蒼戟枝幹稠亭開翠幄窗戸幽下分灙水
入渠口正坐小塌臨淸流
此君庵
斑斑墮籜開新筠粉光璀璨香氛氲我常愛君
此默坐勝見無限尋常人
二樂榭
㬊山北來聳峨峨漢水東下流滔滔開軒直可
望百里最愛此榭凌雲高
漫郞亭
鑿城爲洞深且長㳂壕開逕閑復荒有亭如許
入蒙密誰比次山稱漫郎
涵虚亭
雲外衆峯簷際橫竹間飛泉窗下鳴欲往二樂
卽歇此胷懷巳自如冰淸
菡蓞亭
日高過竹湖水光風長入座荷花香交紅映綠
滿渠下各有意態隨低昂
篔簹咎
池通一谷波溶溶竹合兩岸煙濛濛尋幽直去
景漸野宛邇不似在塵中
王氏北溪(榮州)
石龜州北羣峯起一去距城無十里煙嵐秀氣
護巖扄松菊淸香泛溪水輕裘肥馬正榮耀春
韮秋菘任凋毀待將底物勒移文谷口濃雲白
如紙
雋老水墨
之人勃海後所尚亦瀟灑不承春秋學乃好水
墨畫鵝溪吾鄕里有絹滑如砑君凡幾多筆爲
我秃數把
李堅甫淨居雜題一十三首并序
堅甫旣得請太平宮遂於長安里第營
治亭舘爲逍遥種種之樂巳而作詩十
三篇遠來見寄且使余亦爲之余愛其
趣尚淸遠因以累句附其所題之末慙
非精工聊以塞命云爾
何事當淸世歸來詠考槃近聞新住處不似在
長安
右靜居
米塩辭劇務宮觀得淸資自取閑官樂爭教俗
客知
右靜叟
將何寫幽意有此古桐聲爲問好彈處誰來聽
蠏行
右琴室
身閑無可奈惟此度晨昏與客正爭局聞誰休
叩門
右棋室
縑緗羅几格無限有奇書想在中間坐渾如獺
祭魚(見義山别錄)
右書齋
試品齋中畫曾無第二流頑礓與亂篠應挂在
當頭(二畫余之筆因戲及之)
右畫齋
日光明駘蕩天氣暖氤氳草木徧庭檻淸香朝
暮聞
右春軒
淸颷動蕭瑟翠樾减婆娑却愛夜來月滿窗寒
影多
右秋軒
鐵石枝梢勁冰霜節目圓淨搖風苒苒閑映月
娟娟
右竹軒
翠羽攅何密靑丸綴實繁誰知人與木俱是太
淸孫
右檜軒
寒溜日㳙㳙縈紆小檻前不知明月下誰與弄
潺湲
右水亭
未老先求退題庵乃自呼有才須進用能保此
名無
右退庵
淨居都葺了餘地蓋斯堂不用栽萱草無憂可
得忘
右北堂
丹淵集卷十七終
