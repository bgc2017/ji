希澹園詩集跋
予十年前自江右還吳下罹時艱阻不得遂遠道遊觀
之志竟棲跡林泉間與山人野士處頗放意詩酒以銷
鎔凡滓耳而留連光景之歎多寓於咏歌然即事寄情
罔校工拙片言隻字無可成編者今年過海上而從遊
襄陽丘晉氏迺裒拾予詩得三百三十三首劙為三卷
以請識予自歎曰詩本性情關時命生不逢偶濩落偃
蹇故發窮愁悲謌之辭以自攄遣奚足以形容而稱禆
制作之雅邪是為丁未歲冬至前一日玉屏山小樵虞
堪識
希澹園詩集跋
