安陽集别集類二(宋)
提要
(臣)等謹案安陽集五十卷宋韓琦撰琦事蹟
具宋史本傳其集晁公武讀書志陳振孫書
錄解題宋史藝文志俱作五十卷此本目次
相符蓋即原本琦歷相三朝功在社稷生平
不以文章名世而詞氣典重敷陳剴切有垂
紳正笏之風吕祖謙編文鑑錄其文十首其
中如論減省冗費論西夏請和論事時論青
苗諸篇皆正論凛然足覘其大節詩句多不
事雕鏤自然高雅黃花晚節一聯久為世所
傳誦而其他隨時抒興亦多寄托遥深江少
虞事實類苑稱琦作喜雪一聯云危石蓋深
鹽虎陷老枝擎重玉龍寒人謂其身在外而
自任以天下之重固未免涉於附會非琦本
旨至於司馬光詩話稱其罷相守北京新進
多凌侮之琦為詩云風定晚枝蝴蝶閙雨勻
春圃桔橰閑時人推其微婉強至韓忠獻遺
事稱琦在相臺作喜雨詩斷句云須臾慰滿
三農望却歛神功寂似無人謂此真做出相
業則實能得其寓意蓋藴蓄既深故直抒胸
臆自然得風雅之遺固不徒以風雲月露為
工矣名臣言行錄載司馬光辭樞副時琦有
書與文彦博東萊詩話載是時亦有二書與
光吳師道禮部詩話載琦手書早夏三詩備
蕭散閑適之趣皆安陽集所無又陸游渭南
集有韓忠獻帖跋稱西夏犯邊琦當御戎重
任後入輔帷幄陳謨畫策駕馭人才觀此帖
可見今集中亦未載入蓋編次猶有所脱遺
也此集之後舊附家傳十卷別錄遺事各一
卷檢騐通考三書本各自為目乃後人彙而
附之今仍釐原帙別著錄於史部從其類焉
乾隆四十一年十月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
安陽集目錄别集類二(宋)
卷一
古風二十三首
卷二
古風二十二首
卷三
古風九首
卷四
律詩五十四首
卷五
律詩四十二首
卷六
律詩八十三首
卷七
律詩四十五首
卷八
律詩四十二首
卷九
律詩三十六首
卷十
律詩三十三首
卷十一
律詩三十二首
卷十二
律詩二十二首
卷十三
律詩二十三首
卷十四
律詩三十一首
卷十五
律詩三十二首
卷十六
律詩三十二首
卷十七
律詩三十三首
卷十八
律詩三十二首
卷十九
律詩三十八首
卷二十
律詩二十七首
卷二十一
記
卷二十二
序
卷二十三
雜文
卷二十四
表狀一
卷二十五
表狀二
卷二十六
表狀三
卷二十七
表狀四
卷二十八
表狀五
卷二十九
表狀六
卷三十
表狀七
卷三十一
表狀八
卷三十二
表狀九
卷三十三
奏狀一
卷三十四
奏狀二
卷三十五
奏狀三(劄子附)
卷三十六
奏狀四(劄子附)
卷三十七
書啟上
卷三十八
書啟下
卷三十九
書狀
卷四十
制詞
卷四十一
冊文
卷四十二
祭文上
卷四十三
祭文中
卷四十四
祭文下
卷四十五
挽辭
卷四十六
墓誌一
卷四十七
墓誌二
卷四十八
墓誌三
卷四十九
墓誌四
卷五十
墓誌五
