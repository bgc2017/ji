欽定四庫全書
聖祖仁皇帝御製文集卷十五
奏書
奏
太皇太后書
謹奏
聖祖母太皇太后臣躬詣
陵寢暫别
庭闈叨蒙
庇佑一路安善可慰
聖懷因此恭請
萬安臣引領
殿陛不勝瞻切之至謹具
奏
聞康熙二十一年二月二十日
奏
太皇太后書
謹奏
聖祖母太皇太后臣自東行以來於二十三日已出山
海關恐煩
垂念特此
奏知謹請
聖躬萬安曷勝懸想之至謹具
奏
聞康熙二十一年二月二十四日
奏
太皇太后書
謹奏
聖祖母太皇太后臣暌離
訓誨思念日增戀戀之心須臾不能忘也日前請候
起居定蒙
慈鑒再此恭請
萬安曷勝嚮往之至謹具
奏
聞康熙二十一年二月三十日
奏
太皇太后書
謹奏
聖祖母太皇太后臣於初四日至
盛京謁
陵已畢祭告之事次第舉行
盛京風土淳厚仰見
祖
宗創立鴻基庇蔭子孫不淺也專此遣人恭請
萬安未盡縷縷之懷謹具
奏
聞康熙二十一年三月初五日
奏
太皇太后書
謹奏
聖祖母太皇太后臣於初五日遣人回京陳述愚欵必
蒙
聖覽今者
福陵
昭陵告祭方畢擬初九日率領諸王大臣往謁
永陵為此恭請
萬安謹具
奏
聞康熙二十一年三月初八日
奏
太皇太后書
奏為切陳微衷仰祈
睿鑒事臣自山海關至盛京水土皆佳獸多魚鮮每當
食頃輒念不能馳奉
太皇太后聖祖母甚歉於懷到盛京後身親網獲鰱魚
&KR2087;魚設法成段浸以羊脂者一種鹽醃者一種星馳遞
送心期奉到之日儻得味仍鮮美庶可稍見微誠山中
野燒自落榛實及山核桃朝鮮所進柿餅松子白果栗
子附候
安奏啟同往伏乞
俯賜一笑不勝欣幸康熙二十一年三月初八日
奏
太皇太后書
謹奏
聖祖母太皇太后臣初九日自
盛京啟行十一日詣
永陵告祭環視地形山廻水繞佳氣鬱蔥真是興王基
業也兹因大典已畢敬想
祖宗開疆非易臣至此甚難故欲躬率諸王貝勒大臣
蒙古等周行邊境親加撫綏兼以畋獵講武俟所至何
處再當具奏耑此恭請
萬安謹具
奏
聞康熙二十一年三月十三日
奏
太皇太后書
謹奏
聖祖母太皇太后十三日曾有牋奏奉逹
慈聽廵狩東行皆平山巨澤日間行五六十里今至柳
條邊地方專此恭請
萬安謹具
奏
聞康熙二十一年三月十七日
奏
太皇太后書
謹奏
聖祖母太皇太后臣雖屢有章奏言未盡意京師地暖
時届春深遙知
聖體康和
聖情嘉悦臣心殊為欣慰也專此恭請
萬安謹具
奏
聞康熙二十一年三月二十日
奏
太皇太后書
謹奏
聖祖母太皇太后臣屢蒙
温諭緩行深加慰勞頃者所歴邊境頗近烏喇二十五
日已至其處因思長白山乃
祖宗發祥重地臣叨繼大統不能躬行祭祀故於烏喇
地方遙拜名山以展望祀之典暫停一二日即可回
盛京矣所有愚欵另遣人陳奏先此恭請
萬安謹具
奏
聞康熙二十一年三月二十六日
奏
太皇太后書
謹奏
聖祖母太皇太后臣於二十六日曾將情節詳行陳奏
外烏喇等處地方於二十六二十七日又經大雨道路
甚是泥濘河渠水漲渡橋盡行衝决一二人尚可行走
行營人衆跋涉殊屬艱難故臣與諸臣公同商議少延
數日俟水勢稍掣即當速回總不越八十日之限也為
此恭請
萬安一併
奏明康熙二十一年四月初一日
奏
太皇太后書
謹奏
聖祖母太皇太后臣自到烏喇之後連值隂雨諸處未
得廵行今亦不便久稽當即勉強登程矣特遣人恭請
萬安兼進江魚統冀
慈鑒謹具
奏
聞康熙二十一年四月初五日
奏
太皇太后書
謹奏
聖祖母太皇太后昨初七日稍得晴霽即從烏喇啟行
專此恭請
萬安兼慰
慈念謹具
奏
聞康熙二十一年四月初八日
奏
太皇太后書
謹奏
聖祖母太皇太后自初七日以來天氣雖晴河水未下
橋梁難成道路尚多泥淖今已勉強行至中途矣專此
恭請
萬安一併陳述謹具
奏
聞康熙二十一年四月十一日
奏
太皇太后書
謹奏
聖祖母太皇太后臣途中情形前已具奏不再陳述兹
特恭請
萬安謹具
奏
聞康熙二十一年四月十五日
奏
太皇太后書
謹奏
聖祖母太皇太后臣於十六日回至
盛京矣自謁
陵望祀長白山以來經過之處軍民人等無不懽欣鼓
舞喜見太平皆仰頼
聖祖母鴻庥福庇所致也專此恭請
萬安謹具
奏
聞康熙二十一年四月十八日
奏
太皇太后書
謹奏
聖祖母太皇太后臣於四月二十日已從
盛京啟行兹因恭請
萬安之便謹具
奏
聞康熙二十一年四月二十二日
奏
太皇太后書
謹奏
聖祖母太皇太后捧讀
教諭深蒙
慈念感戴無涯每聞
聖祉康和臣心殊為欣忭兹特恭請
萬安謹具
奏
聞康熙二十一年四月二十六日
奏
太皇太后書
謹奏
聖祖母太皇太后臣久别
庭闈急欲望見
聖顔四月三十日進山海關五月初一日畱皇太子同
大營按程緩行臣當先詣
宫闕恭請
萬安初四五之間必可到都喜
慈雲之日近奉
教誨之有期專此謹具
奏
聞康熙二十一年四月三十日
奏
太皇太后書
臣於十九日至五臺
菩薩頂目覩地方官吏督率工匠鑿山開石修除道路
皆極敬謹民役甚勞又詳看長城嶺迤東雖係﨑嶇偪
仄尚可用小肩輿勉強登陟至長城嶺尤為難行高可
二十餘里皆屬峭險其陡崖不可下視今雖就原徑修
砌稍寬儻登陟萬有不虞臣何以當之伏冀
太皇太后聖祖母睿鑒愚悃仍詢太監趙守寳定奪實
為至幸
鑾駕既已到此臣豈不欲
太皇太后聖祖母至
菩薩頂瞻禮但極危至險之處不行奏明為孫者不能
即安也曷勝悚惕待
命之至康熙二十二年九月二十日
聖祖仁皇帝御製文集卷十五
