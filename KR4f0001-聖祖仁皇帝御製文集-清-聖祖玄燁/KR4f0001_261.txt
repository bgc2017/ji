欽定四庫全書
聖祖仁皇帝御製文第三集卷三十二
雜著
古文評論
魏
文帝
禁母后干政詔
垂戒深切足以立萬世之防
鵜鶘集靈芝池詔
古雅峭潔然似是有意為之者畢竟與西京詔令有別
輕刑詔
能得欽恤之意
眀帝
正嗣統詔
正統緒以重大宗可以息後世紛紛之論
論封禪詔
退浮華崇道夲深得治體之言
郎吏分受四經三禮詔
經學吏治兩有禆益
陳王植
求存問親戚䟽
情辭懇惻之中時見鋒穎天才秀拔八斗非虚
陳審舉䟽
視自試一表語加激切然不免於懟矣方之於詩其小
弁之怨乎
魯孔子廟之碑
鴻文足與鉅典相配
董昭
陳末流之弊䟽
指切弊俗有關風教
王朗
節省奏
辭甚典質而功效瞭然籌兵食一叚尤見遠略
劉廙
論治道表
論非剏獲自確不可易
衛覬
諫眀帝䟽
謇正之氣爽朗之筆
楊阜
諫眀帝營作宫室䟽
典據之言而出之以樸慤
高堂隆
諫興役䟽
據理切事反復詳暢
蔣濟
中書專任䟽
情事曲盡使人動聽
杜恕
諫考課䟽
信賞必罰則考課不為具文恕言得之
諫用廉昭䟽
亢激之言難於詳悉此獨得之
程曉
白罷校事䟽
雅詞健筆絶無冗蔓
夏侯太初
官才議
其意欲使中正臺閣各不相涉内外參校以得其真亦
通達時務之言
除重官議
省官省事甚扼治要
改服制議
國奢示儉甚得損益之宜
蜀漢
昭烈帝
為漢中王上言獻帝
事夲權宜而辭義明正不必以矯制為嫌
諸葛亮
出師表
將欲外攘先修内治大臣之誼純臣之心
後出師表
篇首云坐而待亡孰與伐之乃武侯之夲計也篇末云
鞠躬盡瘁乃武侯之夲心也光明磊落真可揭諸天下
萬世
自表後主
只此數言可以質天地而泣鬼神豈不堪與伊周相伯
仲
正議
大義聳然文辭亦極典美使華歆輩讀之能無赧汗
與羣下教
意在集思廣益以勤攻已闕大臣心事如此
與李豐教
讀此足見武侯之用心公而恕
吳
大帝
責諸葛瑾等詔
懇惻之辭可謂深悉羣情者
譲孫皎書
權文筆古雅乃爾其所見者亦卓然不羣
景帝
答張布詔
英明語能令寵臣心慴
又答張布
語意甚為嚴峻然卒之恐布疑懼遂廢講業可惜也
駱統
理張温表
權僻處江隅身當強敵正宜布公推誠納讜言而徠雋
乂忌温稱美蜀政氣量可知矣
諸葛恪
與丞相陸遜書
論甚平恕國家用人之方士類交友之道均宜斟酌斯
言
上孫奮牋
直截明暢文情亦自欵曲
晉
武帝
定祀典詔
嚴整中具有精深見道之言
答司馬孚等詔
晉武篤於天性故所言惋怛
開言路詔
深刻非事理之平斯詔真得治體
答傅玄詔
曠然大公之論出以婉到覺情詞相發藹乎近人
下郡國巡行詔
於時巡之外遣節使周行詔令肫摯文實兼備可謂有
志於民者
籍田詔
温潤古雅有漢代遺風
聽鄭冲致仕詔
優禮老臣其意甚殷文亦䟽暢可誦
元帝
遺賀循書
循行為俗表學稱儒宗宜元帝禮之
周顗辭職詔
其致雋永語不在多
明帝
定東宮儀制詔
雅贍舂容綽有體裁
康帝
答有司請改服御膳詔
矜貴典藻上逼左氏
穆帝
下王洽詔
追述舊好穆帝待臣下之誼甚厚洽退然克譲尚有古
風
簡文帝
百官詔
簡文雅量清才斯詔亦備極斐亹
答殷浩書
謙冲婉約殷然有求賢之思
羊祜
讓開府表
辭非次之榮廣進賢之義自是大臣美德
上平吳䟽
王猛之不勸伐晉羊祜之急請平吳皆洞灼時勢事異
而識同也
杜預
考課略
課績為用人之要即優劣以為黜陟自是簡核一法
春秋左氏傳序
左氏之學得預而愈顯表章之功大矣
荀勖
省吏議
省事不如清心為政至論然清心非去私存理有㴠養
之功者不能也
庾峻
論宜敦禮譲表
晉時凌競成風斯表可謂特挽頽波
劉寔
崇譲論
爭則必損人自見讓則必屈己求賢委曲敷論切中情
弊
劉頌
刑法䟽
法者天下之公若牽文就義則吏緣為奸䟽中用意深
微堪與尚德緩刑書並傳
劉毅
陳九品八損䟽
劉毅秉公剛直在武帝諸臣中最有風節兹䟽可謂救
時之論
傅咸
陳世俗奢侈書
移易奢風在有位者之節儉探夲之論也
上論劾王戎事
歴辨侵官之謬引據詳明而勁挺之氣屹乎其不可奪
李密
陳情表
悱惻出於至性自是不朽之文
陳夀
定諸葛亮故事表
夀因父被髠作亮傳短其將略時論少之觀此表前後
尚極稱美可見亮之賢雖怨者不能掩也
虞溥
奬訓諸生誥
為學之道淡而不厭久而彌新勉之以立志要之以積
漸所以策諸生者至矣
張悛
為吳令謝詢求為諸孫置守冡人表
存恤江東園寢道歸忠厚盛德之事也文亦典藻可則
閻纉
陳保傅太孫䟽
忠欵可動鬼神與黃臺瓜辭同其警惻
陸機
辨亡論上
晉書載機少有異才文章冠世今觀其遺篇竒偉雄麗
張華而下罕其儔匹
辨亡論下
二篇機局全學過秦論但加之以詞藻耳此漢晉風氣
之分
五等論
封建之事今古不同未可執一而論也文特弘博妍贍
英銳高逸洵是詞場賁育
劉琨
勸進表
琨素著雄豪之名勸進一表辭意慷慨志氣縱横猶想
見其翼戴晉室之心
干寶
晉紀總論
推晉之所以興亡幾無遺義然寶晉臣也於尊親之際
其尚有隠乎
庾亮
譲中書監表
亮以元舅懿親負時重望而勤修退譲之節其文亦真
摯愷切足挽頹風
荀崧
請置博士䟽
公榖義例間合聖人夲旨而儀禮為經何可廢也
范寗
罪王何論
晉世清談原於莊老而實始於王何寗深切言之斯誠
快論
蔡謨
止庾亮北伐議
權衡強弱持重老成深於謀國視殷浩何啻霄壌
王羲之
止殷浩再舉北伐書
羲之在東晉諸名士中具有經濟之才非徒以文雅見
長
與會稽王牋
國家安危所關愷切陳導可謂忠告
遺謝安書
羲之觴詠風流雅興逸致乃能留心實政不祖尚清虚
真中流砥柱矣
孫綽
諫移都洛陽䟽
揣摩時勢條悉利害瑋辭快辯實足折伏桓温之虚憍
徐邈
與范寗書
邈儒雅博贍持躬謹密不獨以文采為時所稱也篇中
多是名言
戴逵
放達非道論
能以禮度自處深以放達為非不可徒以隠淪目之
韓延之
報宋公書
臨難不為強勢所誘真賢參軍矣裕當為之汗赭
聖祖仁皇帝御製文第三集卷三十二
