景文集卷十
宋宋祁撰
五言律詩
公會亭
日下炎氛歇風生涼意添樹花閒纂纂樓月静纖纖倦
綆仍垂缶昏鈎半上簾畖瓜巳堪摘納履自無嫌
吏罷得休沐襟懷蕭散中静時飛蝶夢閒處上皇風稚
篠因依碧疎花磔索紅素餐無所事天幸一衰翁
和小飲
天帟暮雲消飛觴夜正遙洛吟聊擁鼻陶舞惜迴腰露
曉蟬嘶樹河秋鵲映橋客歡殊未幾離恨又霞朝
夏日江瀆亭小飲
飛檻枕溪光歡言客徧觴暫雲消樹影驟雨發荷香辛
&KR0875;橙齏熟庖刀膾縷長蘋風如有意盈祍借浮涼
朝陽
縮宿沈榆彩滄溟轉若華纔晞漢盤露便映洛神霞鳴
鳳梧岡迥柔桑桂籠斜照梁休自許城上巳啼鵶
唐李衛公廟
斯人天挺傑賊膽畏膏盲疾戰江陵破長驅頡利亡成
功在不伐垂烈付無疆血食雄京輔于今異姓王
夜出溪上
隴首孤雲斷㘭塘綠水周螢光不欺夜虫織自悲秋早
鴈離離度歸舟泛泛流萱蘇共搖落底處是忘憂
秋晚溪上
積水增波潤蒼霞變露餘斷烟隨鳥遠寒葉向人疎萍
老猶迎日蓮衰尚戲魚臨川方病涉誰借鄭卿輿
出城所見賦五題
二月雨堪愛霏霏膏憤盈添成竹箭浪催發杏花耕迥
濕風頭冷微含日脚明居然嘉應在誰是束長生
二月水堪愛泮流清復渾影深天在底紅亂日搖痕鶩
没小舟度魚喁新藻翻有人無限思慙愧仲長言
二月花堪愛全開未落時香輕長抱蘂霞破即團枝舞
蝶何曾定流鶯不待期勞君金縷唱更盡拍浮巵
二月草堪愛一番芳意還遠迷天泱泱低隠雉斑斑細
雨鮮原潤東風古道閒王孫歸定否持問桂枝山
二月風堪愛悠悠天際生向空鳴籟細乘暝作寒輕拂
水紋層浪穿條杌紫莖煩君期素魄相伴倒春清
重葺敝廬有作
屨市喧卑極家林改築初籓傾猶置筆楹破尚逢書徑
草臨江府園畦洛涘居憑誰遣真意仁義亦蘧廬
華州西溪(在路左百步)
山近重嵐逼溪長匹練分霽波平撼日寒崦側藏雲(溪側)
(有松崦中隠佛祠)弄荇魚差尾投汀鷺列羣如何去尋丈塵路
巳紛紛
送客
西出都門路横參送客鞍低雲能作暝輕吹不成寒天
勢高無極原姿秀可餐長年傷别甚作惡叵能歡
僖宗在蜀諫官孟昭圖上疏言田令孜屏書不奏
沈之蝦蟆津詩人鄭谷傷之略曰徒將心許國不
識道消時予欽其人作詩投弔
密疏即儲胥指言刀鋸餘難排趙高鹿竟葬楚江魚憤
魄棲長瀨冤氛犯太虚無人抉君目他日見誅除
李九言寺丞知懷安軍金堂縣
雲棧馬蕭蕭銅章庇邑遙晨暉碧雞路春色錦官橋美
政方宣布斯人舊富饒早須飛兩舄歸趁漢家朝
挽張元常葬母夫人二首
象服流恩貴輕輿就養榮新成大家賦經餉潁封羹過
隙誠難駐藏舟自不驚子賢能順禮三月祔佳城
嬰病曾無苦期頥未滿年風酸吹棘地露泣採蘭天庀
具藏分澤張琴委暗絃江流終不竭懿範此俱傳
遣吏視諸公塋樹回有感
文正王丞相(案宋史列傳王曾諡文正)
兩朝推巨德萬務罄斯猷漢日左右手堯年忠孝侯名
言天下滿故事省中留宸篆旌碑首刊文又幾秋(予作碑陰)
(述其事)
文靖吕丞相(案宋史列傳吕夷簡諡文靖)
慶歷公三入邊陲擾太平啖金真間敵撓(呼高反)酒不寒
盟上印情雖切(公被病求退不許)然髭病遽輕(上剪髭賜公服之病愈)惜
哉天弗憗宸幄淚先横(公訃至上在崇政殿聞之對東府長慟)
宣獻宋公(案宋史列傳宋綬仁宗朝參知政事諡宣獻)
昔去勸明辟(明肅朝公勸還政)俄歸參大鈞公孫未及相諸葛
巳傷神名待天淵蔽文争日月新英魂同玉樹不向土
中春
文惠陳丞相(案宋史列傳陳堯佐諡文惠)
巖廊號元老禮數盛中台萬石父子貴八元兄弟才新
詩玉可扣竒隸鵲争回今日看碑字真緣灑淚來
答客
賤子空虚甚何煩跪自陳摧藏不鳴鴈排迮後來薪櫛
短三秋髮途奔四海塵安能得所欲况是數竒人
送同年吳㲄尉烏程
鼕鼕報曙天歸趁越人船闞月長留夢吳門自是仙漆
書多汗竹圭祀有名田剰著凌雲賦囊帷待奏篇
送王庾
土甑殘炊黍津航促扣舷雲迷孝王苑星認太丘躔破
瑟弦鵾舞吟囊錦獸鮮晩淮他夜月離思共娟娟
捲客衣空化求知刺欲漫孤飛回鷁路别淚溢鮫盤待
舉秋槐老承顔夏枕安新篇時寄我魚信接長瀾
送祝熙載
昔誓繻仍在今行綬巳新春鶯得遷友夜鶴怨歸人(君便)
(道家山故及斯句)倦枕低潮月征帆截渚蘋清時偏樂職寒鼈
佐吳醇
寒食日送李公佐歸漢東
有客改南轅春郊駐祖筵罇寒禁火國風暖浴沂天茂
草平無際殘花慘更妍鹿鳴偕計近簪盍約初年
送連庶
之子遠參卿勞勞千里行素衣因客變華髮看秋生遇
鯉頻為訊逢蓴試作羹塵埃半通綬何地免將迎
送陳動之
綈帙抛蓬觀軍牙佐柳屯伏熊均軾寵睡貉襲裘温睢
苑寒雲隔漁撾暝鼓喧帛書無厭數知有鴈為門
送梅堯臣
祖帟都門路秋風滿客衣臺舟三鷁駛官舄兩鳧飛鄉
思臨波遠離憂傍酒微不應緣事事手自廢談圍
春暉寓目二首
春序倏云晩高臺芳意多花成風地纈鳥作暝林歌樹
氣薰繁幄池文疊細波夾城歸騎散烟絮徧銅駞
春意都無幾還持歡緒歸游蜂抱蘂去驚燕失泥飛風
下幡幡影霞留暝暝霏既知瑤席恨不減欲沾衣
累夕大風
乘秋萬竅怒拂野恣離披祭鳥東門酒鳴鳶上將旗有
誰樵旦暮無客賦雄雌何用呼號甚枯桑了不知
武安侯
貴甚宫中勢軒然帝右趨所貪惟狗馬寧是學盤盂驕
取武庫地氣凌轅下駒淮南他日語悔不共嚴誅
庭石
嗟爾一拳質塊生天地中柱雲蒸作潤山溜滴成空松
蓋何年化星槎此路窮無邀什襲裹近出宋臺東
感秋
樂事行將晩華年怯早衰翻車壯士速落葉長年悲别
燕風簾静驚烏月樹危播精寧有用皮骨極支離
秋日四首
短影悠揚日薄寒憀慄天林聲蟬后老陂影鴈賓聯悽
感客自爾變衰時適然何須問容鬢所遇是凋年
客心驚暮節天意歇餘芳蓮罷池收子榴成露罅房綈
袍親故暖紈扇委空涼庾信真愁否仍能用斛量
禁林成宿忝愚谷負深歸未識前途遠容知昨日非巧
勞真物役静勝乃天機君看琴中意何嘗在玉徽
秋氣颯然爽宴居差有情蠅休几案潔蟬罷亭臯清溪
水照心碧雲山刮眼明其如歲云晏天地莽崢嶸
晩發
候鼓遙喧岸行舟逆上湍輕烟著波面斜月罷林端颯
沓鳧鷖亂蒼茫葭葦寒致君何所憚便道許之官
曉瀨雖能迅寒流不復漲林聲散棲鳥隄影度風檣兹
歲方云暮吾行未遽央病身非汲黯安能薄淮陽
遊海雲寺
十里雲邊寺重驅千騎來天形欹野盡江勢讓山回園
竹濃成幄樓鐘近殷雷斜陽歸鞅促飛蓋冒輕埃
行藥
行樂徧城闉仍逢搖落辰塢風焦粟罅園露飽梨津遠
水多成浦高雲自作鱗匕丹無復得魂斷小山人
湖上晩矚
湖平潦巳收清興暫夷猶風舸時搖纜眠鳧自去洲荒
藤依樹老殘芡聽波浮珍重芣山色蒼蒼到暝樓
答京西提刑張司封次韻
乞得二千石終非循吏才霜蓬根易動籠鳥翅難開夢
寤慙封邑(來詩云疇庸國邑開此語是夢中做□似此非常句故綴成全章以見寄)陶埏仰
鉉台報言殊麗藻虚附驛筩回
閏月晦日
春物都城晩歡遊一倍慵輕風生樹態暖日淡雲容小
閣時翻燕閒花更少蜂幽襟真濩落所得是無悰
贈楞嚴舒上人
丈室錦城隈庭閒地徧苔飯從香積取花續少林開講
畫經殘葉禪宵燭委煤無嫌一時學要是暮雲才
柔上人(年八十不出夜能讀細字)
行年踰八十安坐布金園指柏仍餘樹栽桐遂見孫巖
泉晨自濯經葉夜能翻顧我生多病勞師默遣言
壽上人南游
拂曉鐶鳴月迎寒毳擁霞衆香摩詰飯五葉祖師花託
宿林枝俯分風夕影斜前期逢晤賞持對碧雲誇
送梵才長吉還天台
歸裓卷蘭芽城標拂曙霞溪行鷗避錫巖供馬銜花翠
柰經園密蒼莓渡彴斜暮雲他日合相望在天涯
寄藥山長老省賢
南方有尊者卓錫戀林丘演法三千界多聞第一流爐
烟熏定几笋脯供齋甌社約慙成負霜蓮落幾秋
訪僧舍
近郭一牛鳴金園界寳繩衆花天作雨千焰佛傳燈碧
柰垂園老青蓮雜漏凝病襟多俗物時此訪南能
寥寥
寥寥私沐地索索晚秋時高樹足危響寒花無媚姿遠
砧投會急昏鴈赴行遲撫物能無感年華及始衰
早秋
脱葉驚彫歲飜車送落暉蔗漿晨渴減桃簟夜涼歸怨
月收紈扇輕雲怯紵衣沈愁知幾許帶眼不勝圍
山中晩春
新火暮春天窮山寄一廛畹蘭催酒熟溪草作茵眠落
絮輕無定殘花淺自憐緇帷談久倦江上問挐船
早春
春來人暗知何物驗來時林暖樹改色山晴雲弄姿歸
鴻高的的生浪細差差老帥非行樂劭(音翹)農一駐旂
鵾雪銷平苑烏風裊迥竿暖容侵柳動寒意向梅殘雲
薄來無定天晴望更寬杯霞莫辭醉朝野日多歡
西園早春二首
芳意稍菲菲春城濃淡暉霞留早隂住風遣薄寒歸細
溜兼沙漾初禽隠葉飛要知刀筆暇文酒得相依
樽酒不常滿年華祗自春言歸雖薄澣業巳負良辰野
翠欣欣徧林花撲撲新其如好風景料理愛詩人
答翁愈賦卷
登高大夫事感物古詩流韻變齊風緩辭凌漢氣遒恨
非雌霓賞惟祝洞簫求病客無盤玉琅玕未易酬
池上
晩矚西池上池清暑氣微雲煙互明滅蒲荇兩因依戲
鰋來無定眠鳬久自飛紛吾刀筆慮逢此憺忘歸
雨止菰蒲老風生杜若秋水光晴動日蓮氣晚薰舟暗
塢飛螢出疎叢白鳥留此時成麗賦寧减翫游鯈
北園池上
中園梢蕭槭日腳净空埃寒蝶飛還下饑鷗去又回林
高風攪葉垣暗雨留苔頗賦高秋興人非騎省才
避暑江瀆祠池
溪淺容篙短舟移覺岸長烟稠芰荷葉霞熱荔支房技
疊參撾鼓杯寒十饋漿便成逃暑醉官事底相妨
夏日池上
溪流來不近永日映霞霏水荇自相繚汀禽無次飛頽
沙時損路幽瀨忽藏磯誰欲留連我相將日暮歸
獨坐溪堂上炎天客少過紅垂初熟果碧捲未開荷曳
絮雲更塢搖金日弄波一杯聊自舉涼意雨前多
揚雄墨池(即草元所)
宅廢經池在人亡墨溜乾蟾蜍兼滴破科斗共書殘蠧
罷芸猶翠蒸餘竹自寒他楊無可問撫物費長嘆
秋熱
風物連南國炎威逼早秋墮飛波上翼誤喘月中牛雲
杼衣全解冰壺渴未瘳此時班女怨虚為素紈愁
晩冬行園
官舍同山舍蕭然日杖藜饑鷗守冰沼寒薺犯蔬畦霜
逼晴空迥霞牽晩照低城鵶棲巳定無事莫驚啼
過惠崇舊居(崇工詩有名于世)
人往名長在欽風歴故居社殘蓮即老園廢柰仍疎麈
憶清談外雲經合座餘裴回視齋壁行草暗殘書(師善行草)
(齋中多自題寫)
雖昧平生契懷賢要可傷(予為郡之年師之去世已二年矣)生涯與薪
盡法意共燈長遺畫空觀貌殘詩孰補亡(本院惟有師舊詩藁數軸)
神期通一語無乃困津梁
和鑒宗遊南禪别墅
鹿園開别墅牛駕此回輪花識莊嚴界林容宴坐人遠
烟時誤晚静塢若遺春共照前溪水煩師洗六塵
對月
林梢霞尾暗海面月華新一水開天鑑千金上佛輪幽
巖涵静桂潛蚌溢涼津不必姑山去翛然自玉人
月華真可愛堂上共徘徊白露方徐貺清風適共來蚌
津隨照滿烏閣為啼開萬慮方岑寂愁看雲漢回
望月
早月始娟娟西南寥泬天魄中藏暗樹輪外上虚弦傍
漢含銀淺過雲漏葉鮮遙知今夜鵲猶得穏枝眼
同小姪珪璞溪上汎舟(案祁兄庠有子五人三早卒惟充國均國二人見王)
(珪所作神道碑此名珪璞或係小字也)
出郭曉雲霽泛舟春日遲詩懷隨物放酒面任風吹循
岸煩鷗起看山惜棹移州人輕此樂賴與汝曹期
擬明月逐人來
玉漏催成夜蘭釭換作晨併花排綵樹分月送遊人醉
幕星臨酒天街露禁塵輕雷與流水隨意伴香輪
月
西顥涼飈度金樞宿靄收映波休混璧入幔且迷鈎蚌
冷侵珠潤羅疎逼帳秋風流知不淺庾令在江樓
新月
幾宵閒北寢始見映西樓曲篆臨鈎誤殘黃映額羞桂
稀山自冷珠淺蚌兼愁巧作纖纖句纔能喻兩頭
殘月
陰光隨落宿有意待朝陽暈缺灰餘影潮平鷺息狂殘
兵驕子國隠語大刀郎此夜方諸淚寧能減數行
馬上見殘月
娟娟天外月正見上朝人老桂欹藏樹纖鈎側抱輪氣
清仍泛露光淡即迎晨尚作裴回意西樓對結鄰
落月
巳照金樞穴初乘玉女扉望花愁桂老數葉畏蓂稀漢
蚌兼珠隠邊兵背塞歸持將離妾恨一問上天飛
答勸農李淵宗嘉州江行
嘉月嘉州路軻峩按部船山圍杜宇國江入夜郎天(嘉州)
(古夜郎國)霽引溪樓望涼供水館眠愧君舟檝意遂欲濟長
川(來時有寧舍濟川航之句)
景文集卷十
