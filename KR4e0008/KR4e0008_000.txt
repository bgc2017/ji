陶學士集目錄别集類五(明)
卷一
四言古詩
五言古詩
卷二
七言古詩
卷三
五言律詩
卷四
五言律詩
五言長律
卷五
七言律詩
卷六
七言律詩
卷七
七言律詩
卷八
七言絕句
卷九
七言絕句
卷十
歌
賦
詞
卷十一
序
卷十二
序
卷十三
序
卷十四
序
卷十五
引
卷十六
記
卷十七
記
卷十八
說
卷十九
墓銘
行状
哀辭
壙志
文
卷二十
雜文
(臣)等謹案陶學士集二十卷明陶安撰安字
主敬當塗人元至正八年中浙江鄉試後佐
明太祖官至江西行省參知政事事蹟具明
史本傳是集詩與文各十卷安以儒生受知
明祖參預機密典司著作郊社宗廟皆有議
若明初分祭南北郊及四代各一廟之制皆
定於安又刑律亦安所裁而其議論均不詳
著於集未審其故殆當時秘不欲宣也其詩
一曰辭逹集一曰知新近稿一曰黃岡寓稿
一曰鶴沙小記一曰江行雜詠今此本分體
編之與所作賦詞共為十卷文亦十卷而送
人之序引居其半豈以安當時宿望求贈言
者多耶世言祝壽之序自歸有光始入集然
此集内已有二篇則不自有光始矣安文章
雖不及宋濓之俊偉而其詞類皆平正典實
有先正之遺風一代開國之初其氣象固不
侔耳乾隆四十一年十月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
