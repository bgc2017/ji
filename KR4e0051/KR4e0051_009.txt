蚓竅集卷九
雲間管時敏撰
西域丁鶴年評
六言絶句
墨蘭
青草三閭亭下蒼梧二女祠前欲采幽芳寄遠月明
秋水娟娟
楚畹光風曉泛湘臯泫露秋零我欲紉之為佩幽懷
挹此芳馨
題墨梅送友人
黃鶴樓中玉笛看花吹徹春聲一别故人何處江南
月落參横
應山道中
櫟木千株葉落梅花一樹香来從騎休吹羌管山中
野鶴驚猜
