揭文安公全集卷之三
揭曼碩傒斯著
門生前進士爕理溥化校錄
題明皇出遊啚應制
明皇八駿争馳道還是開元是天寶長安花發
萬年枝不識韶華醉中老奎章閣下文書静冕
旒端拱唐虞聖此圖莫作䓁閒看萬古君王作
金鏡
畫鷹
文梁五色絛秋高意氣豪怒張兩目直霄漢豈
與短翮翔蓬蒿妖狐晝作猛虎嘷騶虞并與神
麟逃嗟爾飽食心空劳
題張使君棄官學道詩卷
至元天子朝萬國任丘使君謝病歸門前未罷
車馬客身上已著朝真衣致君尭舜在豪傑洗
耳巢由何是非棲雲觀裏青松樹唯有白雲終
日飛
登祝融峯贈星上人
洞庭南桂嶺北衡山連延瀟岸黑中有祝融如
結鬟嵯峨七十二峰間祝融不自知千山萬山
自廻環廻環面面芙蓉起祝融正在芙蓉裏&KR0770;
如天仙朝紫皇千官百辟遥相望半夜每瞻東
海日六月常飛滿樹霜龍拏鳳攫熊虎躑雲山
霧滅何時極我來正值太平時時有山僧似畴
昔憑高一覧四海空草間培塿安足雄盤盤羅
漢臺翕翕炎帝宫復恐九天上視我猶井中朔
風日夜相騰蹙谷老崖堅松栢禿古來鉄瓦盡
飄掦山上至今猶版屋山僧勸我歌我歌徒自
傷天下五岳嵩中央此山與我俱南疆我今三
十始一見北望中原天更長
送何太虚南歸
窮秋乍到深冬别來己俄然去忽然學士己分
修史禄道人特送賣丹錢单車欲發無三日幾
處同行可百年積雪堅冰愁客路徐州城下便
通船
憶昨四首
天曆年中秘閣開授經新&KR1381;育羣材宫門待漏
常先到&KR0688;席收書每後回召試時蒙天語劳分
題不待侍臣催滿頭白雪丹心在太液池邊只
獨來
宫草䓤茸禁樹齊日趋延顥對凝暉朝迎步輦
花間立暮送回銮柳下歸碧殿東浮蒼巘合金
河北引玉泉肥幾廻弘慶門前路春氣濛濛
欲&KR0668;衣
己己羣儒映璧奎端陽侍燕寶慈西線分學士
親臣送詩賜皇姑御手題注酒含春瑶露重承
塵轉午錦雲低日斜共出西門道既醉猶能散
馬蹄
奎章分署隔窗紗不断香風別殿花留守日頒
中賜果宣徽月送上供茶諸生講罷仍番直學
士吟成每自誇五載光隂如過客九疑無處望
重華
題季安中白翎雀
白翎雀白翎雀每見滦河河上飛平生未識百
禽性不敢籠向江南歸
寄題胡氏園趣亭
日與世情遠學人聊治生畦𬞞多品類樹果各
生成野老過偏數山禽近不驚詩書吾所好農
圃也湏明
題文瑞啚
常德之龍陽居多蜀士祠事梓橦君甚嚴祠前
有池曰景星咸淳癸酉蓮兩葉並蒂者六劉初
登進士第延祐甲寅两花並蒂孫以忠登第天
曆已已華如甲寅城東三雅湖蓮復三華並蒂
海魯丁獲獨步丁馮天澤聯貢而獲獨步丁
登第好事者寫以為啚&KR0829;予賦詩蓮花復蓮
葉並蒂更蓬茎並葉已不見三花两花更有情
如何與人作嘉瑞偏向龍陽水底生龍陽家事
梓潼君花花葉葉梓潼神好在龍陽士汝但讀
書更績文為華為葉汝莫論
題南頓孔子復明詩卷
失明非有故復眀還自然方其失眀時萬事俱
棄捐外雖無所睹内則常淵淵如未嘗有目不
喜亦不憐如明入地中明未嘗不全逍遥天地
内如在天地先不助亦不忘一氣自周旋不敢
計此生敢計時序遷剥乃復之始自坤還自乾
忽如浮雲散還我蒼蒼天昔非果失之今亦固
有焉如何孔氏家母子仁且賢先後俱失明其
復皆十年十者數之終如月晦必圓養之苟有
道何疾非所痊碩言永保之母或忽此篇
奉同柯博士甘内掾下直賦
暮出閶闔門觧鞍坐前庭冷冷草露白華月隔
林生蟋蟀奮哀響鴻鴈流遺聲常恐芳景晏不
知寒節并萬物粛將斂孤懷徒自盈捉衿激長
謠凄泊諒難徵
賦淂海上雲送良上人歸徑山
蕩蕩無邊涯悠悠何所之孤飛若有意羣往更
無疑稍拂摶桑樹還經若木枝迎陽成五色乘
隂忽四垂作態離仍合多情去却追因風過别
島和月下蓬池且任從龍去寕知到岸時惟應
斈空者澹泊與相期
吴子高悼亡歸岳陽
都門落葉滿遊子去京畿忍聽離鵉操遙逐秋
鴻飛愁霜暁入鏡淚雨夕沾衣烟樹黃河岸風
帆采石磯平沙廻渺澷寒雨暧熹微客心閑轉
切鄉書近却稀夢聞兒女泣行將童僕依竊慕
&KR0238;園放誰云潘岳非乘涛慣不險廻江望若圍
武昌未易到更向岳陽歸
秋夜作
露下氣逾粛月高寒𣣔流落葉階前樹疎鐘城
北楼衰年對急景歸心臨莫秋當世非無意才
薄徒淹留
進士張子高淂卭州判官歸成都
卭竹山前負努迎去年曾是一書生天寒劍閣
猶車馬雪滿䋲橋正甲兵即恐徵求民力竭莫
將憂患客心并六千餘里關河路不盡深期遠
别情
題陶渊明歸興啚
家貧無酒飲聊𣣔試弦歌去家百餘里邈若異
山河江上日多風浩浩水增波門前五柳樹繁
蔭空婆娑秫田已收成歸計當如何
寄題傅尊師兄弟所作寕壽道院
鍾荣之山千萬峰琵琶麈湖相疊重两翁入谷
起臺殿半亱空山聞鼓鐘猛虎如逄澗邊石飛
龍却是雲間松黃庭書罷人難見鴻寶披殘手
自封度壑采芝随鹿跡登厓望曰躡雲蹤已知
塵世惟堪笑不是神人定少逄辟榖有方桃更
美圍碁無地橘相容但餘一念封人祝未與人
間萬事慵
二月朔日雪中題歐陽少監所藏宋好古畫竹
晨朝下延閣貽我翠琅玕微霜著節劲細霧入
林寒欹枝偏稱遠壓葉更宜攅孤䂖覆逾潤横
波晴不乾况兹春雪裏相對五雲端誤當裁汗
簡誰擬截漁竿惟應湘浦上歸共幽人觀
雲錦溪棹歌七首
雲錦溪中雲錦鮮好在高秋八月天西蜀錦江
那得似西湖綠水更湏憐
纔過浮石是藍溪溪上青山高復低山中泉是
溪中水尋源直到華山西
藍溪南去到藍洲水底嶄嶄石不流廽望朱宮
雲霧裏白雲深處更高楼
宮前梨浦白茫茫岸上人家不似墻能到此中
還有幾行人莫厭棹歌長
揚金橋望玉真臺臺下橋頭人往来崇文宮裏
看華去安仁縣裏賣薪回
挹僊亭下薛公橋紛紛扺暮更連朝唯有橋西
楊與柳無情長繫木蘭橈
溪上層層雲錦山垂楊盡處是龍灘不是孤舟
来逆上何人知道世途難
御書雪林二字賜趙中丞應制
聖主揮毫臨秘閣親臣執法坐崇臺祥雲五色
從天下彩鳳䨇飛映日来政欲清如林上雪已
聞聲奮地中雷君臣千載明良會咫尺藢垣
接上台
題胡虔汲水蕃部啚應制
沙磧茫茫塞草平沙泉下馬滿囊盛曾扵王會
啚中見真向天山雪外行聖德只今包宇宙
邊庭随處楽農畊生綃半幅唐人茟留與君王
駐遠情
題辛澄蓮華觀音像應制
至人不可測宴坐青蓮華珠纓被玉體白豪貫
彤霞從何得此相来置玉皇家
杜節婦詩
結髮事夫子白首以相期諧宴方婉娈生死遽
分離室中無長男堂上無老姑生計日蕭條誰
分心不渝良馬不乱羣仁鳥不乱行昔者為夫
婦今忍遂相忘生為董家女死作杜家婦安能
若流水東流復西注春秋陳時祀蘋藻宿所共
一朝祭無主焉得不忡忡灼灼庭中花落落俱
為實賤妾在空閨志願從此畢
題内府畫四首應制
韓滉土星像
五行土居中百獸牛有功土行降為神騎牛髮
翁翁有土復有牛惟神賜年豊誰知韓滉意政
與皇心同
曹將軍下槽馬啚
曹覇畫馬真是馬宛頸相摩槽櫪下卓犖権竒
果如此豈有世上無知者朱絲不是凡馬韁天
閑十二皆龍驤曾從天子平四方畫啚仿佛餘
驪黃華山之陽春草長
韓幹馬
韓幹畫出曹將軍幹惟畫肉猶逼真昂藏回頋
𣣔飛去老奚安知馬有神想當此馬未畫時朝
刷吴越莫燕秦頓轡長鳴風動地不數驊騮與
騏驥當時用舍那知許粉墨蕭條尚雄武千金
駿骨何足論萬世長留羣玉府
宋徽宗成平殿曲宴蔡京啚御畫御記
東亰諸蔡滿周行延福成平楽未央十畆松篁
籠玉殿九霄風露&KR0668;霓裳君臣契合同尭舜礼
楽光華邁漢唐明日圖成仍作記千秋留與監
興亡
送秘書李道濟赴峡州幕
蓬莱道山芸閣裏赤甲白塩蓮幕中千載同朝
君獨去三年佐政我难同大河水滿中宵雨鉅
野樹凉清曉風夷陵江頭幾日到迎親應先南
飛鴻
奉送全平章赴江西
聖主恩南土明公𧺫集賢直期凋瘵後共致太
平年金虎分符重文龍賜服鮮權綱兼將相標
格近神仙天地三江外星辰北極邊丹心齊出
處素志在陶甄請述江南事都非大德前但徼
扶弱美竟坐抑強偏無復同憂楽徒令舞智權
平疇吹渤澥暗室伏戈鋋貪虣明相訓忠良默
自憐民心随日壊世態与時遷况復兵饑接仍
闻疫癘纏誅求殊未巳蟊賊轉相挻若擬寬憂
頋先湏觧倒懸久飢寕择食多病但求痊一語
堪懲勸微機足轉旋巳知平似水更道直於弦
遥想間公至渾如望歲然九重天上别百丈霧
中牽日月明金節山河入畫舡四方初息馬五
月正鳴蝉豊樂田多黍生香濼有蓮岱宗標魯
地廬嶽壓湖天水怪收崩浪山灵掃瘴烟歡呼
麟鳳出踴躍吏民先笳鼓趋雄鎮旌旗覆廣川
下車和氣應䄂手頌聲延膏雨侵淮甸仁風扇
海壖忠貞真世篤調燮有家傳赤子皆同体蒼
生且息肩龔黃湏警策方召在蕃宣
題青山白雲啚
䔥寥青山暁迢逓白雲生衆樹春已暗高原人
未畊方思看桃去復儗采苓行深谷無机事白
髮枕松聲
桃花鸚鵡
嶺外經年别花前淂意飛客来呼每慣主爱食
偏肥才子憐紅嘴佳人學綠衣貍奴亦可怕莫
自恋芳菲
趙孝子
廬陵趙孝子四歲父行賈一去三十年家惟大
母母大母已云沒而父行不歸兒長亦有婦母
子聊相依從父自北来汝父久已死母子哭且
問父死何鄊里聞汝父死時不知汝父處汝但
𣣔往問京師多舊故再&KR1381;别阿母行行至京師
自念不見父兒死無歸時乃有曾老者往昔與
父善言汝父死處濱州利津縣徒跣二千里薄
言至利津朱琪張文軰一一陳所因死以某年
月葬以某木棺姓名某所題近在城南端城南
冡叠叠翳然榛莽中極目千萬塜能誰識其蹤
行哭七日餘𣣔死下得所生者無由知死者豈
能語觧髮繫馬鞍負之墳墳過吾父倘有知髮
觧鞍自堕俄至一墳前鞍堕髮自觧開墳見前
和題字宛猶在既見父姓名痛絶心始安函骨
陳野祭禽鳥聲為酸隣老四面来驚歎未曾有
相帥報縣官縣官駭之久即日上大府大府咸
異之次苐聞中朝行子正南馳行子行且傷哭
踴如初喪路遥山川阻何時至故鄊故鄊既云
至葬祭無違礼母子永不離萬事若流水聞者
盡称孝見者皆感泣期爾百歲昌望爾百禄集
兒今一無願願母長不老歲歲父墳前洒飯墳
上草
題姑蘇陸友仁所藏衞青印
白玉蟠螭小篆文姓名識淂衞將軍衞將軍今
何在白草茫茫古時塞將軍功業漢山河江南
陸郎古意多
廬山連尊師求真陽詩久諾而未作也一
夕夢中得之因書以贈
稽山之浸不可滅焦石之烈不可絶香炉峰頭
按羽節滿山桃花滿湖月
贈項鍊詩
吾聞有一士邈在吳越間騎虎滄海上茹芝天
台山年約四十餘七里布其冠燕趙雖曠絶倏
忽一往還樵子常見之徑去不可攀又聞好賣
藥往往在市闤疾者得寸匙立欲生羽翰吾常
慕其人咫尺限河關道書讀萬過不如一承顔
弱志揜昏氣卑卑逐王官何為浪自苦食息扵
人寰
送鄕人祐上人從師歸當陽
學道玉泉寺從師天子都流年春亊半歸路
客帆孤山势遥連蜀江聲不入吳故園如可到
種芋有遺區
送蘇尊師歸茅山
華陽隠居者聞復有蘇仙時向梅花下高枕石
頭眠劍匣出飛電琹心流暗泉閑来京闕下夜
夜夢雲邊
寄題張齊公廟
東安猛將張齊公十八奪父軍囚中至元召募
起亡命父子南伐收竒功酒酣一躍馬上立拔
劍四顧犇雷風十年轉戰江漢上萬里直挽安
南弓乾清坤夷四海一勲在旂常心帝室身封
萬戶傳子孫誓不偷生汙天秩天下豊盛大德
年天子明聖宰相賢小臣劉深射功利上䟽
自薦能開邊鬼方寡婦號八百嫂叔操戈自爭
國劉深一言取大官遠帥官軍陵險阨五溪運
粮數萬家哭聲震動湖南北發徒開道徑折節
既勤其民大求索斗量金珠谷量馬谿壑之欲
安可塞此時張公亦在行捐軀力諫皆莫克折
節薄險㐲四起劉深夜遁張公死鳥飛不度山
川愁坐看英雄化爲鬼乃知自古守邊鄙大忌
邀功貴寕敉張公廟食東海頭劉深梟首蛮烟
裏張公世爲忠孝門劉深萬年穢青史兩家同
死不同心試與題詩作臣軌
題李安中白翎雀
白翎雀白翎雀每見滦河河上飛平生未識百
禽性不敢籠向江南歸
寄題楊教授菊莊
歸人種菊處乃在東海涯幽香發清直正色間
竒葩百種猶未愜千株寕足多寒分石橋月晴
通赤城霞特起表隂戺羅生騁陽阿門巷掩蒿
菜荒徑絶經過飲露咀其英孰知年歲遐
番昜䔥性渊携其祖將領所爱唐琴號霜
鍾者還自和林求詩六月三日五門宣
赦後作
嵩州昔有䔥將軍讀書學劍天下聞南隨龍馬
渡江去尚有孤琹傳子孫孤琹云是唐人斵昔
日軍中自行樂至今猶存殺伐聲一鼓哀風振
寥廓將軍之孫才且良文能作賦武蹶張秦皇
城下飲白馬祁連山中射白狼時平好文不好
武抱琴却歎儒衣誤昭王臺上看青春彭郎矶
頭夢歸路日長史館幽且閑正冠拂琴為我弹
京城六月日如火霜鍾半夜鳴空山南風自有
虞廷操可惜同心不同調捐琴决眼望青天今
日天門有新詔
送王伯循編修赴南臺御史
朝辞禁苑暮南臺驄馬翩翩道路開佐邑巳知
為治最經邦正頼濟時才人情好惡非相遠民
力凋殘實可哀鵰鶚秋天湏搏擊郊原恐有鳳
麟来
寄題鄴下樊氏鍾秀園
鄴都雄地理樊氏好園林庭戶花陰合池臺樹
色深佳時惟飲酒永日自弹琴車馬如相訪流
泉可洗心
題廖氏皆春堂
時清日月明心和寒暑平東風扇萬物華問語
流鸎農興水&KR2116;動蠶起桑柘荣牛羊被原隰麟
鳳在郊坰少者擊壌歌老者鼓腹行不知天壌
内何物異吾生常願天子聖四海無苛征䕫
龍滿廊廟簫韶歌九成
大熱疾势危甚項君子虚視之一藥而起
為賦五言一首為謝
天台項子虚乃是列仙俦賣薬都市中疑是韓
伯休欲見不可得不見忽相求神清骨秀聳蒼
松倚丹邱乂如霜空月下照千丈流時有揭子
者卧病城南陬馳往施寸匕大暑生清秋人言
死復生仰視行雲浮長揖忽不見思之生白頭
周氏敖山驛水木清華亭
周家亭子敖山上断隴連岡紫翠開晴日捲簾
幽鳥下微風倚柱白雲来松間漁艇時俱放竹
外樵歌晚獨回咫尺紅塵車馬地已如弱水限
蓬莱
題趙照磨虚舟
刳木作孤舟乘風到處遊寕求觸無怒政用載
能浮歸共唯明月行隨只白鷗浩然江海上何
惧復何憂
送毛真人還龍虎山
手綰銀章主秘祠翩然歸去忽如遺麈湖龍井
雲間上鳳曲鵉歌月下龡香逐蘅薇深更入氣
交梨枣静偏宜南屏風雨平坡雪争似山中夢
斍時(南屏山在上都南七十里歲扈從至上都夏秋居焉平坡在大都西四十里西山之上冬春居焉盖皆所掌秘祠所在)
故中憲大夫嶺北行省左右司郎中蘇公
志道哀詩
蘇公廊庙姿推擇起為吏論議動引經夅措必
由義惟時方大旱謂咎在冤滯决獄天乃雨凶
年化豊歲流聲滿山西憲府立羅致慷慨平生
懷遂佐直指使受命按邊鄙正色行使事邊臣
既威服使亦免顛躓六曹收雄材兩府資遠器
激昂天下事往往見謀議十載拘掾曹弥年困
文字雖云冨匡贊豈足盡材藝一命厠省僚勾
稽得深弊銓選班爵冘出入錢榖細並緣出多
門穿穴肆姦利有如水上萍驅去還復至因風
一披蕩暫得免蒙翳再命主賊曹持平獨丕蔽
恒求情中實動究法外意功罪必誅賞善悪俱
惕厲三命參宥密令聞益昭晣和林跨大漠肇
造此根柢東際瀚海頭西控流沙裔北窮陰山
外南掎兩都势連營列萬里倉庾千萬計鎮以
磐石宗重以分省寄憶昔大德末成庙方厭世
桓桓忠献王功大更多智武皇既踐阼宫
闕始清閟越邸矜微劳寵極心乃異國有社稯
臣讒乃惑聪睿遂輟股肱任往重蕃屏繫有威
如雷霆有恩若元氣畊鑿比中土什伍相錯置
士忘遠戍苦民見太平治道路無拾遺商旅畢
懷惠忠献一朝没武皇亦遐棄駸尋延祐中
權相擢天位磨牙吮人血掉尾恣狂猘戕賊骨
肉親迫逐見危墜天人共震怒降灾及兹地大
雪深丈餘人馬相枕斃重為朝廷憂夙夜靡寕
志除吏超五等聞者盡驚避蘇公&KR1381;郎中即日
辞九陛厚禄非所荣高爵非所貴彼民亦天
民安得皆坐視兼程到官所彂廪急周濟死者
何嗟及存者再生遂閭閻漸蘇息竭力𥙷黥劓
飛書九重天請爲兵民傋募粟實塞下慎勿
憚旁費天子賜问劳名王致金幣至今頼長
策當時已多忌如何方賜環及國竟長逝都
人走相哭行子爲歔欷崩騰朔風迅慘澹浮雲
曳蒼松拔其根黃鵠鎩其翅幸哉有令子名巳
注簡記千秋常山下豪傑一揮涕
題羅稚川所畫臨川羅益謙溪居啚
迢遰臨川郡泱&KR1071;元献里溪上君子廬闲戶青
林裏連山烟景晏断岸寒沙靡日暮孤舟還荒
村隔流水
寄題武寬則湖山堂
祝融九千七百丈六月飛雪灑洞庭攸與學者
武寬則石鼔齊中窮六經氣横瀟湘波浪白思
入嵩華烟雲青四千餘里到京國倒插五色鳳
皇翎河西猛將今太尉一見握手坐廣庭立呼
爱子俾受業豈獨汝斈我亦聽猨肩虎頭日侍
側長刀大劍羅青熒動陳忠義破肝胆衆目睒
䁑開心扃丈夫乖遇豈偶尔縦不我聽我則寕
嗟予官冷材力薄每辱竒俊哀竛竮天晴風静
輙過我如病淂瘥醉得醒不為湖山劳夢寐不
為冨貴疲心形始知卓識出天性豈彼狗苟蝇
營營方今䕫皐滿廊庙洪恩屡降無濫刑長
材用世何不可大夫列卿如拾螢居如得位立
行志慎勿斈我空惺惺我今老矣何所称白雲
深谷寒烟汀
十月十八日夜南郊齋宿夢先帝召見
便殿手賜橘花一枝有感而作
淚盡烏號不可攀傳宣忽降白雲間天華拜舞
君王賜夢断斋廬月滿壇
寄題上饒鄭氏菊莊
上饒多隠者鄭氏善為方移居倪陽里種菊今
成莊近取徧吴椘遠求至帝鄕品類百十餘
顔色不可常溉以玉井泉樊以柳與楊晨興即
造之不憂露沾裳有時忘飢渴餐之以為粮門
無催租吏家有白玉郎花前撫鳴琴花下列壷
觴興至輙痛飲飲罷卧其傍自謂淂菊趣不知
與菊忘但恐秋景晏繁露結為霜盆盛虚室中
虛室仍面陽重簾護夕氣疎牖逗朝光乱以青
蒲盆水石儼成行重淂隠者心不辱桃李場玩
物焉足計歲晚託餘芳
題四清啚
一清曰王右軍平生冨事業獨以能書聞遂令
吳越士至今斈者猶紛紛于嗟乎王右軍
二清曰軒轅弥明偶然吟石䁀狂怪使人驚遂
令韓吏部至今妄得狂怪名于嗟乎軒轅弥明
三清曰王川子忍窮吟月蝕天高呌𣣔死獨對
烹茶婢白頭赤脚老無齒于嗟乎王川子
四清曰林和靖周程明聖斈韓范輔王政獨對
玉梅花山色湖光耿相映于嗟乎林和靖
題新安許氏蘭秀軒
蘭生兮深谷潄流泉兮蔭喬木綠葉兮披披玉
幹兮紫蕤植之兮堂下播芳馨兮菲菲菲菲兮
揚揚思君子兮高堂縆琴瑟兮會友嘉肴苾兮
薦芳襲芳兮佩秀宜君子兮多寿
夢題墨梅
霜空冥冥江水暮江上梅花千萬樹無端折淂
一枝歸一雙蝴蝶相隨飛
寄題永豊劉氏暖翠亭
孤亭萬竹中危坐自生風近與山光合遥連野
氣通鳥啼深不見泉響静偏聦束帛休相汙先
生道未窮
雞山俯鷲溪亭子畫堂西流水茭蒲合陽林竹
樹斉畊烟幸外集宿客自中携萬事俱塵土詩
成手自題
寄題信州德元觀何真人林園長春亭
長春亭榭倚雲開百里湖山入座来渌水繞階
時自照好花如幄手親栽青雲每指尋真路白
髮頻登望母臺(墓在前山)六月神龍𧺫潭井人間幾處
待風雷
題信上人春蘭秋蕙四首
深谷暖雲飛重巖花發時非因采樵者那得外人知
孤芳不作榦奕葉自含滋白石蒼苔路落花流水時
山深風露冷何處有花開直入雲林去香㳂石澗来
幽叢不盈尺空谷為誰芳一徑寒雲色滿林秋露香
蔡七祖真人淂朱文公所書讀書二字以
名其斋諸賦
今人題遍古人書孔李通家意未䟽萬箇猶嫌
栽竹晚百圍曾見種松初黃庭義密從心得白
髮身閑對客梳近有方平消息否紅蓮成碧藕
成車
送隂陽蕭教授赴瀏陽
青草茫茫接洞庭瀏陽江上好談經遥瞻紫盖
為南嶽仰見長沙是寿星日晏投書招椘客亱
闌鼓瑟感湘靈下簾高坐金錢滿勝買塩梅寄
在廷
賦淂春鴈送張郎中省覲揚州
東風吹歸鴈離離翔天側朝發衡陽浦夕過隂
山磧嘹唳浮雲中萬里才一息眷言思親者相
望有南北
送聶太祝赴潮州錄事聶天曆潜邸舊人
三載從容礼楽間糾曹新&KR1381;度梅關春風忍過
金陵道夜月重經黃木湾盗賊數州相應起甲
兵諸道幾時還憑君細講安民策莫遣邊防一
日閑
題俞氏看雨軒
㵕澹来何處崩騰忽滿城遥連四山黑近灑半
江明可爱華間&KR0668;偏宜竹上聲中宵未可住高
枕寄餘情
題江道士清虚舘
遺紛極玄覧宴坐白玉京日月朗朝夕河漢流
無聲冉冉兩玉童雙吹紫鵉笙下視九九州浮
以四大瀛萬劫猶一瞬逍遥楽太清
賦淂吴歌送人歸吴中
三月酒如渑高堂絲竹停繡筵雙鳳影珠箔乱
鶯聲疊應紅牙拍辞傳金縷名綵雲低不度芳
塵暗自驚花發長洲苑日照闔閭城且奉千金
夀寕忘萬里情
