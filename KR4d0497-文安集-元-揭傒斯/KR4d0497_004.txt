揭文安公全集卷之四
揭曼碩徯斯著
門生前進士爕理溥化校錄
所藏遠山圖
蒼蒼兮遠山飛瀑兮潺潺思王孫兮未還蒼蒼
兮遠巘飛瀑兮偃蹇思王孫兮未返白石之上
青松之间上有飛雲下有流泉悵王孫兮留連
留連兮何極望青山兮使予太息太息兮予独
思王孫兮如玉
題陳氏松巣圖
雲英英兮承宇松庚庚兮在戶問此何所兮廬
山之隂大江之滸雲可衣兮松可巣君何為兮
不来予何為兮延竚山則有薇水則有魚君歸
来兮予与女同居
題新安許氏蘭秀軒
蘭生兮深谷潄流泉兮蔭喬木綠葉兮披披玉
幹兮紫蕤植之兮堂下播芳馨兮菲菲菲菲兮
掦揚思君子兮高堂縆琴瑟兮會友嘉肴苾兮
薦芳襲芳兮佩秀宜君子兮多寿
桂林歌贈明秀才
遠望兮桂林鬱蒼蒼兮窈深去無期羌
君子兮劳我思皎皎兮明月桂偃蹇兮不可掇
矌蕩蕩兮商風発君思我兮
湖南憲使(盧學士移病歸潁舟次武昌辱問不肖姓名先奉寄三首大德七年)
昔賢懷出處到處非一端冥冥鹿门東
陵園千載有其人常在羈旅间跂予𣣔從之路
危不可干晨興命徒旅驅車出重门
此睇嵩洛原浮雲數千里悵然㢠我轅東風
起空郊草色一何鮮百鳥縱横遊孤鵠摩
可寫短意誰能傳岧岧椘王臺
泯泯湘水碧湘水深客客本金闺人
觀風戾南國漠然忽遐斊抗志箕穎跡荣華衆
所趍智者審損益嶔崟狐兔穴泱漭風雨色常
恐衣上塵汗我林下石重華仰海宇䕫&KR4029;易為
力去去君勿遲憧憧孰云識
我本耕牧豎結廬章江涘微生属休明世尚猶
典禮驚飈卷飛轍寥落從此始三年江漢春萬
事隨逝水既昧理生術𣸪慚遊方旨豈無青山
歸亦有桑與梓何為苦留滯眷眷存君子君子
諒不然東臯畢耘耔
黃鵠山聽雨淂清字
玄扃息深構虛舘含餘清瀟洒松上来瑟縮花
间鳴遥兼夜析警細與寒更并懷親感仳别撫
物愧生成土思浩方殷春聲耿逾明幸及朋知
好逹此旦暮情北首非窮轅南山夢歸耕何言
託豪素聊用欵平生
贈别李時毅淂南楼
娟娟臨古戍晃晃辭烟樹寒通雲夢深白映蒼
梧暮胡床看愈近椘酒愁難駐雁背𣣔成霜林
梢初泫露故人明夜泊相望定何處且照東湖
歸行送歸州去
送姜尚志淂官後携新妾歸省
淹薄徂年歲離别忽在兹寒城落木後虛舘殘
鐘時家在雙井上心隨孤鴻飛落日布帆遠青
山尊酒移蒼茫倚闾情愴怳零雨詩託身名教
中固應慎其儀志尚既不殊情鍾自成悲昔見
已雲晚再會良無期濯足彭高堂歸
鶴髮喜垂涕兒童问牽衣野老借檄看隣女隔
墻窺田園各成熟松竹一在眼雞黍
相提携翻知在家楽不恨為官遅放浪乘化遷
何用世俗知
遊禅林寺喜淂昌上人
靈皐懷独往危軒泊间寂偶与塵事違况值禅
林客深苔剥脩玉輕霏澹凝碧夐見飛鳥還静
闻寒溜滴空明會真賞漂流見良覿常恐心跡
乖無由展平昔
奉陪憲使程公遊麻原第三谷宴藏書山
房白雪楼時三月三日
明公富暇豫勝日懷登臨蹀躞騘馬行窈窕幽
人心懸厓響晴雨犇流濯春隂雲门轉絶壑畫
橋貫長林拂石慨往運闻鐘知古音耆松有百
圍突嶂踰萬尋小憩釣魚臺聿瞻華子岑扪蘿
入縹緲側&KR4173;凌蕭森白雪百尺楼下有孤猿吟
初筵俯曾顛微風散危襟語咲信忘我觥筹浩
難任豈不念永留惘然歸思深
送雷山人遊山
高人雨中至&KR0829;我遊山作自非冥寂徒孰遣紛
華落方春廼發軔殘雪犹映薄随雲度神臯披
烟望靈嶽晞沐朝陽谷照影清冰壑淹留皆隐
淪往還必恬漠惟應樵与牧時逢淂竒薬歸来
雖未期鬢髮終如昨
送孫志言遠遊
志士遊四海豈拘名利牽孫子三十餘懷策靡
遑安仰視流光馳千歲俄頃间青青鏡中髮闭
阁守丘園昔者限南北放浪徒空言曠然六合
中何為惜飛翻晨装既云具良友咸在门依依
别老親悃悃語弟昆出門即萬里回首惟浮雲
豈無骨肉念身負天地恩白日出東峰綠樹徧
平原歡會良未期佇情何由宣出處各努力還
歸觀所敦
贈髤者黃生
髤飾肇有虞大樸已雕刓紛紛百代下巧密何
多端黃金间毫髮文螺錯斕斒竹樹冠臺殿祥
雲随鳳鵉五采被牀几豈独匜与&KR1083;坐使圭璧
暗所好移所觀黃氏檀良工出入三十年馳譽
必名流迎致皆上官美賈一朝起群工那敢班
藝絶誠足貴古道何由還
送管錄事赴東平走筆作
十月燕地凍原野何蕭條征車臨長途行子去
中朝濟濟同舍生載酒集河橋子當撫[婺-矛+牙]行
役在晨朝脱葉辭高林散漫復風飈離鴻别杜
渚嘹唳空曾霄一觴不盡傾何處相招邀東魯
非遠邦錄事非冗僚矧宅夫子地餘風諒非遥
眷言懋殊績夙夕佇嘉招
廬山郭數授數相覓不見忽闻歸省却赴
官雲南奉寄五言一首為别以荅碩交
之意
蕪謬忝詞舘晨出歸恒夕親交犹自疎况乃未
嘗覿誤蒙君子賞驅車數見覓暮見門间題中
夜犹怵惕反愧應门子時奉冰玉色云何心所
懽萬里西南役終乖携手好同是思親客過家
君已先淹泊誰復識東風動楊柳河水流不息
何以展所懷中心若金石
和酬馬伯庸供奉史館間題見示二首
隂沉閟華館窈窕宜芳樹秋日透清輝晨飈翼
輕霧飛文盡威鳳擢質皆振鷺平生寡俦匹及
此同散聚云胡感羇遊對酒恒不御羡君躡高
弟早聽傳臚句時從鴛鴻佀縦轡驊騮路紬史
吾豈堪讀書君不誤
飛葉滿京華青松臨廣筵連翩集軒盖卓犖皆
時賢青松豈不高衆草自芊芊感此理文翰恒
恐迷所先蒐獵殘缺间終歲不成編矯情或傷
直含辞非取妍宣尼萬世標斯道庶昭宣元功
既森列群策咸牽聯終焉惧非才申旦長惕然
重送曾應奉及周鄒諸君子
晨興戒徒旅行子即長路天衢風雨過升陽在
高樹發軔東南门觧擢紛往緒廽瞻彤庭阙彷
彿玉堂署遺荣誠所難勇退無枉步聯翩數君
子意氣更相慕文采掩春華清言敵朝露超遥
去留迹曾何悋情素懿此昌時明各有丘園趣
熊英德哀辞
靈飈戒先路叠鼓中夜發旌旐揚廣衢輀車出
城闥素緌紛前逝䟽麻森後列岡岡迷㩀依營
營會精魄流雲冥飛盖平野一何闊慟哭積水
濱哀歌青林樾翔鳥為廽薄我馬如頋秣農夫
釋耒嘆行子憑蹊惻共隐善人喪矧承君子列
平居異山隴累别兼歲月規戒晞暮齡歡燕中
道歇時哲衆所属六十非短折撫物自傷摧瞻
望猶慌愡南轅懌歸旆北首悽往筏千春䮬
岑趾藹餘篇帙宿草日已深聲客閟幽泬
雜詩五首
東風吹百草沿路一時生繁桃與夭杏徧野復
盈城東隣宰肥牛西里按新聲孰不乘時節為
樂快心情平明出南郭登高望帝京大哉山河
固喟然獨撫&KR0574;
社日玄鳥至入我高堂飛舊泥幸未拆新泥復
相依豈徒安尔身復欲長其兒言語嬌且闲上
下逓差池勿因秋風𧺫相逐忽還歸
嚶鳴出深谷草木皆華滋昨日悲嚴霜爛漫揚
光輝雞鳴車馬動日暮交横馳賤士錦鞍韉貧
女金裳衣各碩得所欲及此豔陽時
青青孤生松高出浮雲中下無嘉樹林上有萬
里風俯視原上草秀色何豊茸自頋豈不高獨
立難為容常恐木根蠧委此蒿與蓬
城南有名園車馬何喧喧綠池夾高柳百草朝
且鮮平明集高臺日暮不能還美酒百壼少農
厨豈論錢䴡服羅四座急管應繁絃燕歌&KR0770;成
行趙舞交蹁躚但得主人頋陋貭自成妍還過
舊遊處池舘謾依然
寓興五首壽大宗師吴
古称神仙人乃自秦漢间由来英雄士重己輕
人寰子房遇黃石取履非所艱一朝從赤松高
風安可攀後千載獨立當玄關
昔有安期生本是漢竒士高視群雄间竊鄙蒯
徹計學道滄海上却粒咀元氣一食如瓜枣金
石焉足貴超凌八極外洞達無始際時從王子
喬吹笙下遊戲咄爾燕齊人宿留安可致
方朔𧺫平原高志凌紫氛上書三千牘長揖萬
乘君淪跡寄中朝高爵固非群繾綣緣世主諧
笑匡國均三食王母桃不受王母嗔高風軼萬
代誰欤継清塵
伯陽闵宗周西度函谷關誰令守關者再拜希
一言歛容為之陳文字至五千聊因令尹啓本
𣣔使之傳煌煌百代下継者良独難
赤松隐崑崙廣成在空同德為王母歸道与軒
轅通既枉赤水駕時欵玄圃宫先天本非始後
天亦無終自非玄德人誰能躡竒蹤
雨中作
孟夏凉風来吹我羅裳衣此服豈不稱炎暑方
及期婉恋庭中花煌煌有光輝自信好顔色何
能與時違冥心元化勿為後世嗤
送旌德劉
大火流坤維西風集庭柯積潦不歸壑浮雲鬱
嵳峩山東擁盗賊淛右疲征料嶺外兵不觧湘
南及干戈郡縣無良材平人嬰祸羅宓氏弹鳴
琴言游亦弦歌劉子宰旌德為治當如何
題渊明撫松圖
抱拙辭下邑曠然獲所安孤松臨廣園聊且共
&KR1083;桓清晨散遊策日入自當還霜露不相貸時
物倏殊觀兹植焉所貴昔爲聖者嘆
題趙子昂寒翠啚
石潤欲生雲山寒疑有雨高林葉盡脱低篁綠
堪數因知静者要更斍王孫苦小草枯樹根茸
茸欲華予
初至京師和荅友人病中見示
志士輕離别貧賤事多違秋風車馬中故人高
臥時遠客江南至塵土滿素衣既申離合情中
多劳苦辞歡咲未幾何感歎已乘之𣣔及田里
事復恐疾疢滋亹亹流景遷榆柳各變衰偃息
寄一室朝夕終在兹委運復何言人生信可疑
我獨何為者日出暮来歸
重餞何太虛
鷄鳴曉色動行人出南郭徘徊望車馬飛雪何
漠漠巨野四面平中路凄以索黃狐超客過驚
䲭向人落結軫赴悲笳凝酸属哀角時逢古人
跡因究平生學廽首睇關山低心望蓬藿離合
兩不期思懷独難托
贈洪參軍兄弟
洪氏𧺫遼海流章耀八紘孝友根世斈忠貞自
天成入為帝羽儀出秉國鈞衡洋洋高门居濟
濟羅公卿籍甚澄與澜玉貭金爲聲析理貫秋
豪摛藻豔春晴朝趋承明内暮進賢友生衣錦
絡尚絅穆然含粹精靈風非求知出爲世所驚竒
璞隐崐岫采充清廟英堯湯攬群才聖道日光
明豈惟殷膚敏祼將在周京蒼天雖云高乃心
此黎氓君臣兩不易相期㡳隆平君德貴并包
臣道戒驕盈立賢必無方拔茅思彙征勖哉敬
厥終兩賢信國楨
送馮尊師還岳陽
馮公住天岳夙抱丹霞賞結構何威巍連延瞰
高爽飛縈帶遥甸周覧春決&KR1071;日落長沙明風
廽洞庭響事因多病簡道与流年長郡邑費招
邀賢豪畢知奬翳然庭中樹宴坐寂餘想流雲
時縱横幽弄自来往還因採靈薬相覿稽神壌
悵望忽言歸川塗日脩廣
題山水卷
梢梢雲木動藹藹烟峰乱遠浦引歸橈雙厓臨
絶岸方思隐淪客𣣔結漁樵伴水闊山更遥幽
期空汗漫
題清江黃氏池亭亭名玉壼冰
新亭環碧池池水何漾深偶携塵外佀薄言此
窺臨惴惴若有畏憑憑如弗任既抱執盈念仍
懷履薄心白日䴡清暉微風在遠林洞逹忽無
際徵明諧素襟還君玉如意理我雲门琴
三月晦日送春淂詩字
變化無終極形氣逓推移昨日名園中徂春忽
在兹曄曄華林彩繁隂綠成帷從結遊女懷祗
增志士悲况此客行子風水積川坻撫壮思始
榮臨芳念將衰安知盛長後不有堅凝時俯瞰
江水流仰与東風期各言早還歸母劳東山詩
題陳椽菊&KR0985;
逹士随所適跡異心恒素時從府中歸问菊松
下路初欣碧叢長復爱繁英布灌以古井泉申
之九秋露有酒共斟酌無人還獨步結意常恐
非留&KR0794;輙忘暮高天遥澄穆平川澹容與落日
明歸禽疎籬繞蒼樹懷芳諒爲美居榮豈云慕
矯首今何時孤雲爲誰去
題蘆鴈四首
江湖處處非况汝一身微如何却欲下只合更
高飛
自不作雙飛沙頭呌向誰碧天無限好何處不
堪随
朝飛自作行夜宿更成雙誰能如此鳥和月占
秋江
寒就江南暖飢就江南飽莫道江南悪須道江
南好
題李陵送蘇武圖三首
一與故人别死生寕𣸪親休言典属國犹淂畫
麒麟今朝送漢節迢逓入秦關惟有沙埸夢相
随匹馬還惨澹河梁路参差塞上山誰言是死
别日夜望生還
題風烟雪月四梅圖
逍遥芳樹下觧后寒花發立盡晚来風明朝恐
成雪
高花開幾點澹靄拂成衣遥瞻應不見相對尚
依稀
年年霜雪裏得見此花開此花元不筦一任雪
霜催
玉樹臨風好更扵明月宜空山冷相照未必有
人知
題牧羊啚
求牧既已得敗羣還復去白晝捫蝨眠清風滿
高樹
題草虫啚二首
傾陽朝莫同忘憂歲年改蜂蝶耶得知側翹方
采采
有竹不必多有荳當自熟坐看蜻蜓軰日晏紛
相逐
再題二首
種薬都防憂滋蘭搃為春青蛙與蜥蜴何用亦
紛紛
直節宜彌堅弱蔓弱空纏微霜一夕降蚱蜢亦
悽然
題石頭和尚草庵啚
青天不可量好風亦無價試覓庵中人蕭然古
松下
題何尊師畫牛啚啚惟一牛並無坡岸艸
樹人物之属
莫是度關者寕非喘月時茫然天地内誰問復
誰知
題柯慱士為方叔高所畫墨竹
蒼蒼四君子意氣侵雲端六月不敢近䔥蕭風
露寒
丘氏南陵月磯亭
明月滿湾碕先生獨釣時漁人渾未識惟恐白
鷗知
題四梅啚(一兼松竹一兼雪月一兼水仙山&KR0552;一兼蘭與芝)
小徑蒼松側疎籬翠竹間相逄如有約久立不
知還
乱蘂遠難分寒香近却聞何人心與迹於此可
同羣
誰將配水仙更𣣔比山&KR0552;試問花知否臨風笑
不言
芝草黃金色蘭心紫玉蕤忽從花下見可恨不
同時
送阿英童歸揚氏
弱女年十三两年失母慈看&KR1381;阿婆去憶着初
生時
野鴨詞
野鳴雙雙没輕鷗两两浮人生亦如此那有别
離憂
題雪竹初霽啚
已奮尚離披連朝被壓欹虚心與直節唯有太
陽知
題蒲萄
翠實肥初熟瓊漿迸𣣔流向来為酒者一斗慱
凉州
