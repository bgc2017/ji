駱賓王文集卷第四
雜詩
軍中贈知已酬思玄上人林泉四首
望月有所思對雪憶謝二
送陳文林送鄭少府入遼
送費六還蜀别侯四
送尹大赴京送閻五
送吳士遊蜀送王明府上京
秋日送别易水送人
别祥政學士别李嶠得勝字
餞宋五遊開道林故山
遊靈公觀夏日遊山家
春日遊陁山寺靈隱寺
冬日野望夏日遊目
曉初登樓思京登司馬樓宴
初扵六宅宴韋明府宅宴
冬日宴鏤雞子
詠雲酒詠美人
夕次舊吳過故宋
憶張二和李明府
在軍中贈先還知已
蓬轄俱行役瓜時獨未還魂迷金闕路望斷玉
門關獻凱多慚霍論風幾謝班風塵催白首歲
月損紅顔落鴈低秋塞驚鳬起暝灣胡霜如劍
鍔漢月似刀環
酬思玄上人林泉四首
聞君招隱地髣髴武陵春緝芰知還楚披蓁似
避秦崩查年祀積幽草歲時新一謝滄浪水安
知有逸人芳晨臨上月幽賞狎中園有蝶堪成
夢無羊可觸藩忘懷南澗藻蠲思北堂萱坐歎
華滋歇思君誰爲言林泉恣深歷風景暫裵徊
客有遷鶯處人無結駟來聚花如薄雪沸水若
輕雷今日徒招隱終知異鑿坏俗遠風塵隔春
還初服遲林疑中散地人似上皇時芳牡湘君
曲幽蘭楚客詞山中有春草長似寄相思
望月有所思
似霜明玉砌如鏡寫珠胎暁色依關近邊聲雜
吹哀離居分照耀怨緒共徘徊自繞南飛羽空
忝北堂才
寓居洛濱對雪憶謝二
旅思眇難裁衝飈限易哀曠洛川晚飄飄瑞
雪來積彩明書帳流韵繞琴臺色奪迎仙羽花
避犯靈楳謝庭賞芳逸袁扉掩未開高人儻有
訪興盡詎須廽
秋日送陳文林陸道士得風字
青牛遊華嶽赤馬走吳宫玉桂離鴻怨金罍浮
蟻空日霽崤陵雨塵起陟陽風唯當玄度月千
里與君同
送鄭少府入遼
邊烽警榆塞俠客度桑乾柳葉開銀鏑桃花照
玉鞍滿目臨弓影連星入劔端不學燕丹客空
歌易水寒
送費六還蜀
星樓望蜀道月破指吳門鴈行流别淚九折切
驚䰟雪影含花落雲隂帶葉昏還當三徑晚獨
對一清罇
秋日别侯四
我留安豹隱君去學鵬摶岐路分襟易風雲促
膝難夕漲流波急秋山落日寒惟有思歸引悽
斷爲君彈
秋日送尹大赴京
桂瓢余隱舜負鼎爾干湯竹葉離罇滿桃花别
路長低河耿秋色落月抱寒光素書如可嗣幽
谷竚賓行
秋夜送閻五
通庒抵舊里溝水泣新知斷雲飄易滯連露積
難披傃風啼迥蝶驚月繞疎枝無力厲短翰輕
舉送長離
送吳七遊蜀
日觀分齊壤星橋抵蜀門桃花嘶别路竹葉潟
離罇夏盡蘭猶荗秋新柳尚繁霧銷山望迥風
高野聽喧勞歌徒欲奏贈别競無言唯有當秋
月空晚野人園
送王明府上京參選
振衣遊紫府飛蓋背青田虚心恒警露孤影尚
凌煙離歌悽妙曲别引繞繁絃在隂如可和清
響會聞天
秋日送别
寂寥心事晚搖落歲時秋共此傷年髮相看惜
去畱當歌應破涕哀命返窮愁别復能相憶東
陵有故侯
易水送人
此地别燕丹壯髮上衝冠昔時人巳沒今日水
猶寒西行别東臺祥政學士
意氣坐相親關河别故人客似秦川上歌從易
水濱塞荒行辨玉臺遠尚名綸洩井懷邊將尋
源重漢臣上苑梅花早御溝楊柳新只應持此
曲别作邊城春
别李矯得勝字
芳罇徒自滿别恨轉難勝客似遊江岸人疑上
㶚陵寒更承夜永凉景向秋澄離心何以贈自
有玉壼冰
在兖州餞宋五
淮尼泗水地梁甫汶陽東别路青驪遠離罇渌
蟻空柳寒凋密翠棠晚落疎紅别後相思曲悽
斷入琴風
春晚從李長史遊開道林故山
幽尋極幽壑春望陟春臺雲光棲斷樹靈影入
仙杯古藤依格上野徑約山隈落蘃飜風去流
鸎滿樹來興闌荀御動歸路起浮埃
遊靈公觀
靈峯摽勝境神府枕通川玉殿斜臨漢金堂迥
架煙斷風疎晚竹流水切寒絃别有青門外空
懷玄圃仙
夏日遊山家同夏少府
返照下層岑物外狎招尋蘭徑薰幽佩槐庭落
暗金谷靜風聲徹山空月色深一遣樊籠累唯
余松桂心
和王記室從趙王春日遊陁山寺
鳥旟陪訪道鷲嶺洽樓眞四禪明靜業三空廣
勝因祥河疎疊澗惠日皎重輪葉暗龍宫密花
明鹿苑春彫談筌奥旨妙辨漱玄津雅曲終難
和徙自奏巴人
靈隱寺
鷲嶺欝岧嶤龍宫鎻寂寥樓觀滄海日門對浙
江潮桂子月中落天香雲外飄捫蘿登塔遠刳
木取泉遥霜薄花更發冰輕葉互凋夙齡尚遐
異搜滌煩囂待入天台路看予渡石橋
冬日野望
故人無與晤安步陟山椒野靜連雲卷川明斷
霧消靈巖聞暁籟洞浦漲秋潮三江歸望斷千
里故鄊遥勞歌徒自奏客䰟爲誰招
夏日遊目聊作
暫屏囂塵累言尋物外情致逸心逾默神幽體
自輕浦夏荷香滿田秋麦氣清詎假滄浪上將
濯楚臣纓
同崔駙馬暁初登樓思京
麗譙通四望繁憂起萬端綺疎低晚魄鏤檻肅
初寒白雲鄊思遠黃圖歸路難唯餘西向笑暫
似當長安
初秋登司馬樓宴
展驥端居暇登龍嘉宴同締賞三清滿承&KR0794;六
義通野晦寒隂積潭虚夕照空顧慙非夢鳥濫
此側雕蟲
初於六宅宴
千里風雲契一朝心賞同意盡深交冷神靈俗
累空草帶消寒翠花枝發夜紅唯將淚若水長
揖古人風
春夜韋明府宅宴
酌桂陶芳夜披薜嘯幽人雅琴馴魯雉清歌落
范塵宿雲低迥蓋殘月上虚輪幸此承恩洽聊
當故鄊人
冬日宴
二三物外友一百杖頭錢賞治袁公地情披樂
令天促脉鸞觴滿當爐獸炭然何湏攀桂樹逢
此自留連
鏤雞子
幸遇清明節欣逢舊練人刻花爭臉態寫月競
眉新暈罷空餘月詩成併道春誰知懷玉者含
響未吟晨
詠雲酒
朔空曾紀曆帶地舊䟽泉色泛臨碭瑞香流赴
蜀仙欵交欣散玉洽友悅沉錢無復中山賞空
吟吳會篇
詠美人在天津橋
美女出東鄰客與在天津動衣香滿路移步襪
生塵水下看粧影眉頭昼月新寄言曹子建箇
是洛川神
夕次舊吳
維舟皆楚服振策下吳畿盛德弘三讓雄圖枕
九圍黃池通覇業赤璧暢戎威文物俄遷謝英
靈有盛衰行歎䲭夷沒遽情湛盧飛地古煙塵
暗年深舘宇稀山川四望是人事一朝非懸劍
空留信亡珠尚識機鄭風遥可託關月聊難依
西北雲逾滯東南氣轉微徒懷伯通隱多謝買
臣歸唯有荒臺路薄暮濕征衣
過故宋
舊國千年盡荒城四望通雲浮非隱帝日舉類
遊童綺琴朝化洽祥石夜淪空馬去遥奔鄭蛇
分近帶豐池文歛束水竹影漏寒叢園兔承行
月川避斷風故宋誠難定從梁事未工唯當
過周客獨愧吳臺東
賀李明府(闕)
憶張二(闕)
駱賓王文集卷第四
