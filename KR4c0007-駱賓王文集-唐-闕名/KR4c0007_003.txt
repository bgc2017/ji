駱賓王文集卷第三
雜詩
春霽早行秋日山行
晚度天山晚泊河曲
晚泊蒲類晚渡黃河
早發淮口渡瓜步派
遠使海曲晚泊江鎮
早發諸曁途中有懷
晚憩田家宿山庄
出石門至分陜
至汾水戍過張子平墓
北眺春陵望鄊夕泛
久客臨海遊兊部逢孔君
西京守歲海曲書情(以下皆闕)
軍中行路難邊城落日
蓬萊鎮在軍登城樓
宿温城望軍營白雲抱幽日
秋日卧病題七級
春雲處處生早秋出塞
春霽早行
年華開早律霽色蕩芳晨城闕千門曉山河四
望春御溝通太液戚里對平津寶瑟調中婦金
罍引上賓劇談推曼倩驚坐揖陳遵意氣一言
合風期萬里親自惟安直道守拙忌因人談器
非先木圖榮異後薪揶揄慙路鬼憔悴被功臣
玄草終疲漢烏裘幾滯秦生涯無歲月岐路有
風塵還嗟太行道處處白頭新
秋日山行簡梁大官
來馬陟層阜廽首睇山川攅峯街宿霧疊獻架
寒煙百重含翠色一道落飛泉香吹分巖桂鮮
雲抱石蓮地偏心易遠致默體逾玄得性靈遊
刃忘言巳弃筌彈冠勞巧拙結綬倦牽纏不如
從四皓丘中鳴一絃
晚渡天山有懷京邑
忽上天山路依然想物華雲疑上苑葉雪似御
溝花行嘆戎麾遠坐令衣帶賖交河浮絕塞弱
水浸流沙旅思徒漂梗歸期未及瓜寧知心斷
絕夜夜泣胡笳
晚泊河曲
三秋倦行役千里泛歸潮通波竹箭水輕舸木
蘭橈金隄連曲岸貝闕影浮橋水淨千年近星
飛五老遥疊花開宿浪浮葉下凉飈蒲荷疎晚
的津柳漬寒條恓惶勞梗泛凄斷倦蓬飄仙查
不可託河上獨長謠
晚泊蒲類
二庭歸望斷萬里客心愁山路猶南属河源自
北流晚風連朔氣新月照邊秋竈火通軍壁烽
煙上戍樓龍庭但苦戰燕頷會封侯莫作蘭山
下空令漢國羞
晚渡黃河
千里尋歸路一葦亂平原通波連馬頰迸水急
龍門照日榮光渾驚風瑞浪飜棹唱臨風斷樵
謳入聽喧岸迥秋霞落潭深夕霧繁誰看逝川
上日暮他鄊䰟
早發淮口望盱眙
養蒙分四瀆習坎奠三荆徙帝留餘地封王表
舊城岸昏涵蜃氣潮滿應雞聲洲迥連沙靜川
虚積溜明一朝從捧檄千里倦懸旌背流桐拍
遠逗浦木蘭輕小山迷隱路大塊切勞生唯有
負心在獨映寒潭清
渡瓜步派
捧檄辭幽徑鳴桹下貴洲驚濤疑躍馬積氣似
連牛月迥黃沙淨風急夜江秋不學浮雲影他
鄊空滯流
遠使海曲春夜多懷
長嘯三秋晚端居百慮盈未安蝴蝶夢遽切魯
禽情别島連寰海離魂斷戍城流星疑伴使徂
月似依營懷祿寧期遠牽時匪徇名難虞行巳
遠時迹自相驚
晚泊江鎮
四運移隂律三翼泛陽侯荷香銷晚夏菊氣入
新秋夜烏喧粉堞宿鴈下蘆洲海霧籠邊徼江
風繞戍樓轉蓬驚别渚逃名謝蟻丘還嗟帝鄊
遠空望白雲浮
早發諸曁
征夫懷遠路夙駕上危巒薄煙横絕巘輕凍澁
廽湍野霧連空暗山風入曙寒帝城臨㶚涘禹
穴枕江干橘性行應化蓬心去不安獨掩窮途
淚長歌行路難
途中有懷
睠然懷楚奏悵戾背秦關涸鱗驚照轍墜羽怯
虚彎素服三川化烏裘十上還莫言無皓齒時
俗薄朱顔
晚憩田家
轉蓬勞遠役披薜下田家山形類九析水勢急
三巴懸梁接斷岸澁路擁崩查霧嵓淪暁魄風
淑漲寒沙心迹一朝舛關山萬里賖龍章徒表
越閩俗本非華旅行悲泛梗離贈斷疎麻唯有
寒潭菊獨似故園花
宿山莊
金陵一超忽玉燭幾還周露積吳臺草風入郢
門楸林虚宿斷霧磴險挂懸流拾青非漢策緇
化類秦裘牽迹猶多蹇勞生未寡尤獨此他鄊
夢空山明月秋
出石門
層巖遠接天絕嶺上棲煙松低輕蓋偃藤細弱
鈎懸石明如桂鏡苔分似列錢暫策爲龍杖何
處得神仙
至分陜
陜西關勝壌邵南分沃疇列樹巢維鵲平渚下
雎鳩憩棠疑忽剪曳葛似攀樛至今王化美非
獨在隆周
至汾水戍
行役忽離憂復此愴分流濺石廻湍咽縈叢曲
澗幽隂崖常結晦宿莾竟含秋况乃(霜晨)早寒風
入戍樓
過張子平墓
西鄂該通理南擅德音玉巵浮藻麗銅渾積
思深忽懷今日昔非復昔時今日往豐碑閣風
來古木吟唯歎窮泉下終欝羡魚心
北眺春陵
惣轡疲宵邁駈馬倦晨興旣出封泥谷還過避
雨陵山明行照上谿宿密雲蒸登高徒欲賦詞
殚獨撫膺
望鄕夕泛
歸懷到不安促榜犯風瀾落宿含樓近浮月帶
江寒喜逐行前志憂從望裏寬今夜南枝鵲應
無繞樹難
久客臨海有懷
天涯非日觀地岊望星樓練光搖亂馬劔氣上
連牛草濕姑蘇夕葉下洞庭秋欲知悽斷意江
上步安流
遊兖部逢孔君自衛來欣然相遇若舊
遊人自衛反客背隔淮來傾蓋金蘭合忘筌玉
葉開繁花明日柳疎蕊落風梅將期重交態時
尉不然灰
西京守歲
閑居寡言宴獨坐慘風塵忽見嚴冬盡方知列
宿春夜將寒色去年共曉光新耿耿他鄊夕無
由展舊親
海曲書情
薄遊倦千里勞生負百年未能查上漢詎肯劍
遊燕軍中行路難
君不見玉門塵色暗邊庭銅鞮雜虜寇長城天
子按劒徵餘勇將軍受脤事横行七德龍韜開
玉帳千里鼉鼓疊金鉦隂山苦霧埋高壘河
孤月照連營連營去去無窮極擁旆遥遥過強
國陣雲朝結晦天山寒沙夕漲迷疎勒龍鱗水
上開魚貫馬首山前振鵬翼長驅萬里讋祈連
分麾三命武功宣百發烏號遥醉柳七尺龍文
廽照蓮春來秋去移灰琯蘭閨柳市芳塵斷鴈
門迢逓尺書稀鴛被相思雙帶緩行路難誓合
氛祲靜臯蘭但使封侯龍頟貴詎隨中婦鳳樓
寒邊城落日
紫塞流沙北黃圖㶚水東一朝辭爼豆萬里逐
沙蓬候月恒持滿尋源屢鑿空野昏邊氣合烽
迥戍煙通膂力風塵倦疆埸歲月窮河流控積
石山路遠崆峒壯志凌蒼兕精神貫白虹君恩
如可報龍劔有雌雄
在軍登城樓
城上風威險江中水氣寒戎衣何日定歌舞入
長安宿温城望軍營
虜地寒膠折邊城夜析聞兵符關帝闕天策動
將軍塞靜胡笳徹沙明楚練分風旂翻翼影霜
劔轉龍文白羽摓如月青山斷若雲煙疎疑卷
幔塵滅似銷氛披筆懷班業臨戎想顧勲是應
雪漢耻持此報明君
早秋出塞寄東臺祥政學士
促篤逾三水長駈望五原天街分斗極地理接
樓煩谿月明關隴胡雲聚塞垣山川殊物候風
壌異凉温戍古秋塵合沙寒宿霧繁昔余迷學
步披迹忝詞源
駱賓王文集卷第四
