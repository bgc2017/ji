倪雲林先生詩集卷之五
荆溪蹇㬢朝陽編集
五言絶句
題臨水蘭
蘭生幽谷中倒影還自照無人作妍㬉春風發微咲
二月廿二日潘子素王叔明来慰藉臨别為寫
水傍樹林圖并題
積雨開新霽汀洲生綠薲臨流望遠岫歸思忽如雲
題畫與溥泉
息㬌憩烟霞澄懷卧丘壑久遅蘇仙君莫驚松上鶴
玄洲倡和十首継趙魏公張外史作
奕奕三素雲團團如車盖下有采芝仙游神与天會
右&KR0818;山
玉晨啓玄扉靈篇㖟飛仙鍊㬌返洞官保真億万年
右羅姑洞
混淪青瑶流煥爛雲錦光飛軿駕神君宛在旬山陽
右霞駕海
胎仙集丹臺眞宰降玄居翕忽神飈散燒香礼太虚
右鶴臺
密葉蔭方壇珍林寄深合華源遠莫窮時有幽人宿
右桐葉源
步虚朝東華高嘯追遠遊玄舘㖟妙道逍遥宴神州
右玄洲精舍
虚林想遺躅壇舘癈仍存落乘蔵丹竈清晨雲氣温
右𬗋軒
蒼雲乘白鶴傳說手栽松山室清眠夜千岩聞勁風
右隱居松
玉標明霞秀靈&KR0587;混合成流光暎金宮靈旆招萬霊
右玉像龕
題自畫
東海有病夫自云繆且迂書壁寫絹楮豈其狂之餘
青林蔵曲密遠水間微茫飛鷺浴鳬處人家半夕陽
夜作古木怪石因題
夜遊西園渚初月光烱炯徙倚岩石下愛此林木影
雨竹
雨過瀟湘渚風生渭水波暮窗揮醉墨翠霧濕烟蘿
竹石圖
雨過黃陵庙風生湘水波當時卸帆處苔石倚喬柯
寄友
風雨暮蕭蕭高人共寂寥何時截湘玉踏月夜吹簫
題昼
荆溪山水勝不到十年餘蔣氏遺基上寒藤學章書
菜圃
食菜雖云美荼苦薺自甘猶勝高陽徒羶葷自飫酣
題秋亭曉色啚
園林夏雨歇旭日照蒼苔誰見竹亭裏孤坐興悠哉
春江獨釣啚
春洲菰蔣綠江水似空虚望山以高咏意釣不在魚
墨竹
明月臨虚幌疎篁舞翠鵉独吟苔石上霜葉媚天寒
六言絶句
題良常草堂圖
結屋政臨流水開門巧對長松為待神芝三秀移居
華盖西峯
題畫
舟泊溪流曲曲鳥啼烟樹重重獨思白鶴遺址好居
五老雲峯
田舍
暎水五株楊柳當窗一樹櫻桃洒掃石間蘿月吟哦
琴裏松濤
山鳥下窺窗牖春風時過柴門避世何湏鄭谷作書
已絶巨源
為曾高士昼湖山舊隱
厭聽殘春風雨卷簾坐看青山波上鷗浮天遠林間
鶴帶雲还
南村草堂
雲溶溶兮覆渚波剡剡兮侵扉魚群泳而自樂狎鷗
馴以不飛
雲溪佳處
誰覓雲溪佳處渚花汀竹迷蔵去鶴原邊倚杖浮鷗
波上鳴榔
題竹圖
黃陵庙前雨過邯郸谷口風生愛殺山人清致縦横
淡寫秋声
題畫
罨畫溪頭喚渡銅官山下尋僧水榭汀橋曲曲風林
雲磴層層
已酉八月廿六日謾題
田父聊同𡭗汝狂夫從問如何昔日揮金豪侠今朝
苦行頭佗
題溪山雪霽圖贈張以中
水影山容黯淡雲林細篠蕭疎誰見重居寺裏雪晴
沙際吟餘
題畫
雨過黃陵庙下雲生玉女井邊野雉雊鳴斜日鷓鴣
啼破林烟
月下叁差双玉灯前蕭散孤鴻寄興只消毫楮寫懷
不用絲桐
竹上誰弹清淚如鉛春雨斑斑滿眼湘江波浪望窮
白鳥飛還
高樹長松共晚蒼筠野石同貞珍重王家公子翩翩
白鶴神清
高柳喬柯小閣水光山色衡門未老作閑居賦無錢
對北海樽
孝侯庙前雨過罨畫溪頭日曛田迹如今夢裏春風
愁乱行雲
燕乳一首
燕乳雛成竟去鵉悲影隻難双借問榮歸故里何如
高卧北窗
畫竹
珍重黃華父子遺風得似洋州松雪于今寞寞房山
去後休休
我愛焦君味道筆端點綴清新規模虎兒早歲未窺
北苑入神
贈潘仁仲
瓶内花簮白萼庭中池養金魚馴虎只憑丹竈活人
惟留素書
