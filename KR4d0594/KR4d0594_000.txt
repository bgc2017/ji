石門集目錄别集類四(元)
卷一
古賦
卷二
五言古詩
歌行
卷三
樂府辭
五言律詩
五言絶句
卷四
七言律詩
卷五
七言拗體
七言長律
七言絶句
卷六
記
卷七
序
臣等謹案石門集七卷明梁寅撰寅字孟敬
新喻人世業農寅獨自力於學淹貫五經百
氏元末辟集慶路儒學訓導以親老乞歸隠
居教授明洪武初徵修禮書寅年已六十餘
書成將授官稱老病辭還結廬石門山四方
士多從學稱為梁五經又稱石門先生事蹟
具明史儒林傳寅平生著述甚富於易書詩
春秋周禮禮記皆有訓釋其史學則策要史
斷等書雜著則耄言論林蒐古集格物編等
書不下數千卷今俱已散佚惟詩文集僅存
而世所行又有二本一即此本乃馬氏玲瓏
山館所抄一為新喻知縣崇安暨用其所刊
本分為十卷與此本稍有詳略而大致不甚
相遠寅邃於經術故其文皆能原本注䟽經
義紛綸頗為醇雅有法詩亦舂容淡遠規仿
陶韋殊無塵俗之氣惟河源一記過信傳聞
之說其失正與潘昂霄相同書生拘墟之見
承譌襲謬無足多責固存而不論焉可矣乾
隆四十三年十一月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
