淮海集卷之九
泰觀少游
顯之禪老許以草庵見處作詩以約之
汨汨塵勞不自堪駝裘鞭馬度晴嵐洞天窅窕清都䆳
神水歊蒸翠釡涵列岫過霜仍晻曖雙松迎臘正驂驔
此心久已蒙師指更許山中為結庵
橡葉岡頭釋馬䘖區中竒觀得竆探崕空飛鼠聲相應
江静群峰影倒涵居士碧雲裁秀句道人哀玉扣清談
偶成二老風流事不是三乘宿草庵(秀嶺拱層簷方丈參寥次韻&KR1083;盤)
(清暁猊臺震險句窮宵虎穴探白傳異時修故事杖藜門門揖翠嵐風激松梢聲間發月留泉底影相涵天機)
(雲庵應許到)
和孫莘老遊龍洞
葦蕭傳火度冥冥乍入清都醉魄醒草隱月崕垂鳳尾
風生隂穴帶龍腥壁間泉貯千鍾碧門外天横數尺青
更欲仗笻晉頃刻却疑朝市巳千齡(紆入杳冥神鑱鬼唱首詩側径萦)
(江雲外白一池陽井雪中青還同康樂登臨海可共羊鑿露巖扄天懸乳石映華盖壁隱莓苔矗翠屏九道寒)
(暫停路與猿猱争險磴身隨鴻鵠入青冥巉巖曲穴疑河筆不停參寥和曈曨杲日破林坰笑語相將馬)
(公詩興動宛如游刃發新硎無底蟠屈蒼虬信有靈能使謝)
送蒋穎叔帥熙河二首
侍臣不合出都門為有威名藩漢尊戸部左曹回妙手
匈奴右臂落清罇揮毫珠璧生談笑轉盻龍鸞在夢魂
潮海一空何足道歸来黃閣坐調元
天馬蒲萄隔域門漢庭誰更勇如尊行臺暁日屯千騎
祖道春風屬一罇莫許留犁輕結好便令甌脫復游魂
要湏盡取熙河地打鼓梁州看上元
和劉僕射感舊言懷寄蘇左丞左丞昔守南京僕
射方為幕客今同為執政作此詩僕射詩略寄其
一聮云論文靑眼今猶在報國丹心老更同
三禁提衡繋擾龍拜無焼尾有家風班行舊號靑雲士
賓主今為黃閣公炯炯坐屏雲毋隔珊珊行佩水蒼同
自驚初到蓬莱上便見驪珠出海宫
西城宴集元祐七年三月上巳詔賜舘閤官花酒
以中澣日游金明池瓊林苑又會扵國夫人園會
者二十有六人二首
春溜泱泱初滿池晨光欲轉萬年枝樓臺四望烟雲合
簾幕千家錦繡垂風過忽聞花外笑日長時奏水中嬉
太平誰謂全無象寓在群仙把酒時(少監韻次王敏中)
宜秋門外喜參尋豪竹哀絲發妙音金爵日邊棲壮麗
彩虹天際卧清深已煩逸少書陳迹更屬相如賦上林
猶恨真人足官府不如魚鳥自飛沈(侍郎韻次王仲至)
清明前一日李觀察席上得風字
病軀寒食百無悰偶到平陽舊第中池籞信爲三輔冠
杯盤真有五陵風美人賦韻分春色上客揮毫奪化工
白髮漸扵花柳薄但憐流水碧相通
次韻羅正之惠綿扇
吳扇新飜製素綿名郎持贈意俱圓有人充戸修明月
無女乘鸞向𬗋烟供奉宜升淸暑殿動搖合作御風仙
誰知揮却靑蝇軰功在春𧖟一覺眠
寄新息王令蔵春䲧
令尹才高寺為空歲時行樂與民同旋開小䲧藏春色
更製新聲寫土風客向罇前忘爾汝路穿花去失西東
無言嬀女今焉在桃李相傳恨未竆
送劉承議觧軄歸飬
征馬蕭蕭柳外鳴議郎歸飬洛陽城豋山尚記飛雲處
罷吏端如棄唾輕為米折腰知我拙下車入里見君榮
堂前嵩少宜秋色獻壽還應旋製聲
次韻王仲至侍郎(會李觀察池上)
螭口淸漪下玉欄隔花時聽鳥關關酒行寒食清明際
人在蓬壷閬苑間天近省闈卿月麗春偏戚里將星閑
忽思歸去焚香坐静取楞嚴看八還
慶張君俞都尉留後得子
天上吹簫玉作樓蟠桃熟後更無憂内家報喜車凌暁
太史占祥斗掛秋龍得一珠應獻佛虎生三日便吞牛
魯元福禄何人似坐見張敖數子侯
寄題趙侯澄碧軒
風流公子四難并更引清漪作小亭潤及玉階春漲雨
光浮藻井夜涵星捲簾几硯成圖畫倚檻鬚鬟入鏡屏
何日觧衣容借榻卧聽螭口瀉泠泠
寄張文潜右史
觧手亭臯纔幾月春風已復動林塘稍遷右史公何沗
初閱除書國為狂日出想驚儒發冡風行應罷女争桑
東坡手種千株柳聞說邦人比召棠
次韻裴秀才上太守向公二首
東風巳動北風歸寒氣侵尋自霽威何處管絃傳臘酒
誰家刀尺製春衣使君英妙𨳩蓮幕别駕風流出粉闈
唯有廣文官獨冷終年如坐水邊磯
上客新從穎尾歸使君高會列南威風將沈燎縈歌扇
雪帶梅香上舞衣飜樣雲團分御帑如椽蜜炬出宫闈
食前方丈羅珍怪却訝犀燃牛渚磯
次韻太守向公豋樓眺望二首
茫茫汝水抱城根野色偷春入焼㾗千點湘妃枝上淚
一聲杜宇水邊魂遥憐鴻隙陂穿路尚想元和賊負恩
粉堞女牆都巳盡恍如陶侃夢天門
庖烟起處認孤村天色淸寒不見㾗車網湖邊梅濺淚
壷公祠畔月銷魂封疆盡是春秋國廟食多懷將相恩
試問李斯長歎後誰牽黃犬出東門
寄錢節(時節出爲揚州從事新錄兼簡參寥)
論月柴門不浪開命車良爲故人来茫然極目春千里
尚想愁腸日九回綠水池邊聊復爾黃梁枕上信悠哉
何時共約參寥子自擷青菁作飯材
贈劉使君景文
落落衣冠八尺雄魚符新賜大河東穰苴兵法申司馬
曹植詩原出國風拈筆古心生篆刻引觴俠氣上雲空
石渠病客君應笑手校黃書兩鬢蓬
荅龔深之
深巷茅簷日漸長卧看花鳥競朝陽惜無好事携罇酒
頼有鄰家振燭光尚友頗存書萬卷封侯正闕木千章
錯刀錦叚相仍至小子都忘進取狂
次韻荅裴仲謨
十年淮海間居草偶遣兒童次第成方愧貧家矜敝帚
忽蒙鄰壁借餘明文昌但願花前老張翰何須身後名
移病闔門參拜阻卧聽車馬去来聲
荅曾存之
環堵蕭然汝水隈孤懷炯炯向誰開靑春不覺書邊過
白髮無端鏡上来祭竈請鄰聊復爾賣刀買犢豈難哉
故人休說封侯事歸釣江天有舊臺
春日寓直有懷參寥
觚稜金爵自岹嶤藏室春深更寂寥捫虱幽花欹露葉
岸巾高柳轉風條文書几上鬚髯變鞍馬塵中歲月銷
何日一笻江海上與君徐步看生潮
次韻裴仲謨和何先軰二首
聞說何郎操行端蕭然環堵若為安鳥啼花發阻携手
水遠山高空凭欄别後想多黃絹作春来尤厭惠文彈
兩章讀罷知高義貴賤交情自古難
汝南古郡寡參尋兀兀長如鶴在隂支枕星河横醉後
入簾風絮報春深青山未落詩人手白髮誰知國士心
多謝名郎傳綠綺愧無佳句比南金
荅閻求仁謝參寥彦温訪扵墳所
老濞城西木半摧崑崙岡下路新開故人此地銜憂去
禪客他時問疾回聞為樹風增永感却因水鳥證西来
已謀寒食驅羸馬細聽清談動玉哀
次韻劉遜父以寧齋詩二軸作以還之
揚舲偶過海邊州一見名郎破百憂荀氏諸龍俱俊偉
河東小鳳最風流明珠白璧堪投報細草幽花入獻酬
别駕舊齋何足念文昌新府待公游
次韻何子温
一星就起海隅傍縣弩前驅過射陽行見斯民無重困
坐令吾道有餘光簿書不礙詩人筆猿鳥常窺使者章
談笑自然群吏肅何須酒後次公狂
次韻宋履中近謁大慶退食舘中
翠華初到殿中間三舘諸儒共一班迎謁暁廷清蹕近
退穿春仗綵旓閑病来怕飲東西玉老去慚陪大小山
知續春明退朝錄借觀當奉一䲭還
與鄧慎思沐扵啓聖遇李端叔
羸兵瘦馬犯黃塵自笑區區夢裏身不是對花能㐲老
自緣無酒可澆春校書天祿陪群彦晞髮陽阿遇故人
三百六旬如此少更添香火坐逡巡
和程給事贇闍黎化去之什
風流雲散越王城珍重闍黎願力成不使鄧尼驚倒化
祗教白傳歎先行早因妙契窺曹洞竟以清芬繼肇生
廻首中庭旌騎散月華還可一方明
再賦流觴亭
仙山遊觀甲寰&KR0801;不比人間目雨亭歌斷瑶池雲杳杳
酒行金谷水泠泠珠簾捲雨驚秋近羅襪凌波笑客醒
月下珮環聲更好應容揮麈伴公聽
燕觴亭
碧流如鏡羽觴飛夏木隂隂五月時淸渭日長遊女困
武陵春去落花遲玉笙吹罷觥籌錯蜜炬焼殘簮珥遺
吳越風流公第一未輸山簡習家池
會蓬莱閣
冠裳蓋坐灑清風軒外時聞韻籜龍人面春生紅玉液
銀盤烟覆𬗋駞峰天涵秋色山山共樹覺鄉思葉葉重
便欲買船江北去為懷明德更從容
次韻侍祠南郊
風馬雲車下九天郊柴初告帝心虔天如倚盖臨壇上
星若連珠繞御前縹緲佩環參雅奏岧嶤樓閣抱非烟
侍臣舉酒欣相属醉看參横左右肩
與李端叔遊智海用前韻
點目誰能化兩龍超然相見古人風紅塵稍與僧家遠
白髮偏扵我軰公休計浮名千載後且欣湯餅一杯同
何時並築䢴溝上引水澆花半畆宫
和黃冕仲寄題延平冷風閣
冷風三伏是清秋雖有炎蒸不汝留滿地溪山歸藻井
有時絲管下滄洲快哉便是逍遥趣偶爾還成汗漫遊
誰謂發揮無妙手賦凌楚玉有家丘
次韻謝李安上惠茶
故人早歲佩飛霞故遣長須致茗芽寒槖遽收諸品玉
午甌初試一團花著書懶復追鴻漸辨水時能效易牙
從此道山春困少黃書剰校兩三家
次韻范純夫戲荅李方叔饋笋兼簡鄧慎思
楚山冬笋斸寒空北客長嗟食不重秀色可憐刀切玉
淸香不斷鼎烹龍論羔未愧蓴千里入貢當隨傳一封
薄祿飬親甘旨少滿包時頼故人供
寄少儀弟
一隔音塵月屢遷忽收来問涕澘然栖遲册府吾如昨
流落江村汝可憐夢裏漫成池草句愁来空誦棣華篇
卑飛暫爾無多恨會有高風送上天
九月八日夜大風雨寄王定國
長年身外事都捐節物驚心一悵然正是山川秋入夢
可堪風雨夜連天桐梢摵摵增悽斷燈燼飛飛落小圓
湔洗此情須痛飲明朝試就酒中仙
林次中奉使契丹劉仲平出倅鄆州同舍十有六
人飲餞于丁氏園次少蓬韻二首
送次中諫議
鮮車百乘使龍庭路指金燕古北平祖帳列山修故事
行臺諸部奏新聲留犂撓酒知胡意尺牘移書示漢情
納節便應歸法從中途巳報制書行
送平仲學士
須句别駕偉儀刑陵谷初無見坦平七子䢖安推世藝
五經中秘擅家聲南宫參綴端如夢東觀分擕空復情
莫愛谿堂好風月早来龍尾道前行
淮海集卷之九
