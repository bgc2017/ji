李太白集分類補註卷五
宋楊齊賢集註
元蕭士贇補註
樂府
門有車馬客行(僧虔技錄相和歌琴調三十八曲有此行)
門有車馬賓金鞍耀朱輪謂從丹霄落乃是故鄉親呼
兒掃中堂坐客論悲辛對酒兩不飲停觴淚盈巾嘆我
萬里遊飄飄三十春空談帝王略紫綬不掛身雄劔藏
玉匣隂符生素塵(士贇曰雄劔見二卷註隂符經太公所著)廓落無所合流
離湘水濱借問宗黨間多為泉下人(齊賢曰爾雅宗族有母黨妻黨)生
苦百戰役死託萬鬼鄰(士贇曰山海經云東海中蟠桃其卑枝間曰東北鬼門萬鬼出)
(入也)北風揚胡沙埋翳周與秦大運且如此蒼穹寧匪仁
惻愴竟何道存亡任大鈞(士贇曰周秦者東西二都也如淳曰陶者作器於鈞上此)
(以造化為大鈞陸機門有車馬客行云門有車馬客駕言發故鄉念君久不歸濡迹涉江湘投袂赴門塗攬衣)
(不及裳拊膺㩦客泣掩淚叙温涼借問邦族間惻愴論存亡親友多零落舊齒皆凋喪市朝互遷易城闕成丘)
(荒墳壠日月多松栢蔚芒芒天道信崇替人生安得長慷慨惟平生俛仰獨悲傷太白此詩與陸機詩相出入)
(故全錄)
君子有所思行(齊賢曰樂府君子有所思言雕室麗色不足為久懽宴安滿盈)
(所宜敬忌士贇曰王僧虔技錄君子有所思相和歌瑟調三十八曲之一也)
紫閣連終南青冥天倪色憑崖望咸陽宫闕羅北極(齊賢)
(曰南山終南也咸陽縣在京兆府西四十里秦漢隋唐所都士贇曰晉天文志中宫北極五星勾陳六星皆在)
(紫宫中)萬井驚畫出九衢如絃直渭水銀河清横天流不
息(齊賢曰漢宫闕疏曰長安立九市六在道西三在道東)朝野盛文物衣冠何翕
赩(士贇曰文中子曰大哉中國衣冠之所自出也)廐馬散連山軍容威絶域(齊賢)
(曰唐天子之御左右六閑為二廐一曰祥麟二曰鳳苑以繫飼之其後禁中又增置飛龍廐以張萬歲領羣牧)
(自正觀至麟德四十年間馬七十六萬六千置八方四十八監唐兵制天下十道置府六百三十四以處兵外)
(有南衙北衙禁軍)伊臯運元化衛霍輸筋力歌鐘樂未休榮去
老還逼圓光過滿缺太陽移中昃不散東海金何曾西
飛匿(士贇曰伊尹臯陶衛青霍去病也)無作牛山悲惻愴淚沾臆(士贇曰齊)
(景公悲牛山事見二卷註唐至於天寳盛之極矣此詩乃戒滿盈之作也可謂憂深思遠者矣)
東海有勇婦(士贇曰樂府正聲漢鞞舞歌五曲有關中有賢女魏曰明明魏皇晉)
(曰洪業篇)
梁山感杞妻痛哭為之傾金石忽暫開都由激深情(士贇)
(曰劉向說苑齊莊公且伐莒為車五乘之賓而杞梁華周獨不與焉故歸而不食其母曰汝生而無義死而無)
(名則雖非五乘孰不汝哭也汝生而有義死而有名則五乘之賓盡汝下也趣食乃行杞梁華周同車侍於莊)
(公而行至莒莒人逆之杞梁華周下鬭獲甲首三百莊公止之曰子止與子同齊國杞梁華周曰君為五乘之)
(賓而梁不與焉是少吾勇也臨敵涉難止我以利是少吾行也深入多殺者臣之事也齊國之利非吾所知也)
(遂進鬭壞軍䧟陣三軍不敢當至莒城下莒人以炭置地二人立有間不能入隰侯重為右曰吾聞古之士犯)
(患涉難者其去遂於物也來吾踰子隰侯重杖䙉伏哭二子乘而入顧而哭之華周後息杞梁曰汝無勇乎何)
(哭之久也華周曰吾豈無勇哉是其勇與我同也而先吾死是以哀之莒人曰子母死與子同莒國杞梁華周)
(曰去國歸敵非忠臣也去長受賜非正行也且雞鳴而期日中而忘之非信也深入多殺者臣之事也莒國之)
(利非吾所知也遂進鬭殺二十七人而死其妻聞之而哭城為之阤而隅為之崩此非所以起也又崔豹古今)
(註樂府杞梁妻者杞殖妻妹朝日所作也殖戰死妻曰上則無父中則無夫下則無子人生之苦至矣乃抗聲)
(長哭杞都城感之而頹遂投水而死其妹悲姊之貞操乃作歌名曰杞梁妻焉梁殖字也劉向新序楚熊渠夜)
(行見寢石以為伏虎開弓射之滅矢飲羽下視知石也却復射之矢釋無迹熊渠子見其誠心而金石為之開)
(況人心乎)東海有勇婦何慙蘇子卿學劔越處子超然若流
星捐軀報夫讎萬死不顧生白刃耀素雪蒼天感精誠
十步兩躩躍三呼一交兵斬首掉國門蹴踏五藏行豁
此伉儷憤粲然大義明(士贇曰蘇子卿全節歸漢處子學劔見前卷註左傳註伉敵也)
(儷偶也)北海李使君飛章奏天庭捨罪警風俗流芳播滄
瀛名在列女籍竹帛已光榮淳于免詔獄漢主為緹縈
津妾一棹歌脱父於嚴刑十子若不肖不如一女英(士贇)
(曰漢刑法志孝文時太倉令淳于公有罪當刑詔獄逮繫長安淳于公無男有五女當行會逮乃罵女生子不)
(生男緩急非有益其少女緹縈自傷悲泣乃隨其父至長安上書願没入為官婢以贖父刑罪使得自新天子)
(悲憐其意遂詔除肉刑具為令列女傳趙津女涓者趙河津吏之女也初趙簡子南擊楚津吏醉卧不能渡簡)
(子召欲殺之津吏女子持楫而前曰妾父聞君來渡不測之水恐風波之起故禱九江三河之神不勝至祝杯)
(酌餘瀝醉之於此妾願以鄙軀易父之死簡子將渡少一人涓乃攘袂操楫而請簡子許之遂與渡中流為簡)
(子發河激之歌其詞曰升彼阿兮面觀清水揚波兮杳冥冥禱求福兮醉不醒誅將加兮妾心驚罰既釋兮瀆)
(乃清妾持楫兮操其維蛟龍盻兮主將歸呼來棹兮行勿疑簡子大悦以為夫人)豫讓斬空衣
有心竟無成(齊賢曰史刺客傳豫讓者晉人事智伯甚尊寵之乃智伯伐趙襄子與韓魏合謀滅)
(智伯而三分其地漆智伯頭以為飲器豫讓遁逃山中曰必為報仇而死乃變姓名為刑人入宫塗厠挾匕首)
(欲以刺襄子襄子如厠心動執問之豫讓持刀謂曰欲為智伯報仇左右欲誅之襄子曰彼義人也釋去之居)
(頃讓又漆身為癩吞炭為啞行乞於市襄子當出豫讓伏於所過橋下襄子至橋馬驚襄子使人問之豫讓也)
(於是使兵圍之讓曰今日之事臣固伏誅然願請君之衣而擊之以致報仇之意則雖死不恨於是襄子大義)
(之乃使使持衣與豫讓讓拔劔三躍而擊之曰吾可以報智伯矣遂拔劔自殺死之日趙國志士聞之皆為涕)
(泣)要離殺慶忌壯夫所素輕妻子亦何辜焚之買虛聲
豈如東海婦事立獨揚名(齊賢曰通鑑外紀曰吳王僚子慶忌居衛養士欲報仇闔)
(廬患之子胥薦要離要離曰請君罪以逐臣殺臣妻子焚之往投必得近而圖之闔廬從其謀要離奔衛有間)
(與慶忌涉江中流因風勢抽戈擊慶忌力薄不制慶忌捽而投之江浮則又取而殺之如是者三慶忌曰舍妻)
(子為君忠也得來近吾謀也弱力敢加兵於吾勇也赦之闔廬將厚賞之曰殺妻子以使事不仁為故主殺新)
(主不義捽而三入三出於江臣已辱矣伏劔而死)
黃葛篇(士贇曰樂府遺聲草木二十一曲中有種葛篇)
黃葛生洛溪黃花自綿羃青煙蔓長條繚繞幾百尺閨
人費素手採緝作絺綌(齊賢曰詩葛之覃兮施于中谷維葉莫莫是刈是穫為絺為綌)
(服之無斁即此意精為絺粗為綌士贇曰女在父母之家未知將所適故習以絺綌煩辱之事乃能整治之無)
(厭倦是其性貞專)縫為絶國衣遠寄日南客蒼梧大火落暑服
莫輕擲此物雖過時是妾手中跡(士贇曰師古曰遠絶之國謂聲教之外詩)
(七月流火註曰大火者寒暑之候火星中而寒暑退故將言寒先著火所在前漢律歴志大火初氐五度寒露)
(中房五度霜降終於尾九度唐地理志嶺南道有驩州日南郡梧州蒼梧郡太白此詩忠厚之意發於情性風)
(雅之作也今由蚍蜉輩作詩評乃謂太白詩全無關於人倫風教吁是亦未之思耳)
白馬篇(士贇曰歌錄曰白馬篇齊瑟行也)
龍馬花雪白金鞍五陵豪(齊賢曰周官馬八尺以上為龍師古謂長安安陵陽陵茂)
(陵平陵此為五陵而霸杜皆不與士贇曰漢書曰宣帝葬杜陵文帝葬霸陵高帝葬長陵惠帝葬安陵景帝葬)
(陽陵武帝葬茂陵昭帝葬平陵良曰杜陵霸陵在南餘五陵皆在北故曰五陵漢書曰徙吏二千石高訾富人)
(及豪傑兼并之家於諸陵蓋亦以強幹弱枝非獨為奉山園也)秋霜切玉劔落日明珠
袍(齊賢曰王子年拾遺曰越句踐以白牛馬祠昆吾山之神以其山赤金成八劒一曰掩日二轉魄三斷水)
(四懸剪五驚鯢六滅魄七却邪八貞剛以切玉斷金如刻削土木九隨風士贇曰東方朔十洲記周穆王時西)
(胡獻昆吾刀長一尺切玉如泥)鬭雞事萬乘軒蓋一何高弓摧南山虎
手接太行猱(士贇曰鬭雞及萬乘事並見二卷註)酒後競風采三杯弄寳
刀殺人如剪草劇孟同遊遨發憤去函谷從軍向臨洮
叱咤萬戰場匈奴盡奔逃(齊賢曰唐志隴右道洮州臨洮郡治臨洮縣今為西河州)
(築長城起臨洮今在州西二十里由空峒山傍洮水東)歸來使酒氣未肯拜蕭曹
(齊賢曰季布傳人言其勇使酒難近士贇曰蕭曹蕭何曹參皆漢相國)羞入原憲室荒淫
隠蓬蒿(士贇曰原憲字子思孔子卒原憲亡在草澤中子貢相衛而結駟連騎耕藜藿入窮閻過謝原)
(憲憲攝敝衣冠見子貢子貢恥之曰夫子豈病夫原憲曰吾聞之無財者謂之貧學道而不能行者謂之病憲)
(貧也非病也子貢慚不懌而去終身恥其言之過也此詩寓貶於褒寄揚於抑深得國風之旨讀者宜細味之)
鳳笙篇(士贇曰樂府遺聲歌鐸二十一曲中有鳳笙篇)
仙人十五愛吹笙學得崑丘彩鳳鳴始聞鍊氣飡金液
復道朝天赴玉京玉京迢迢幾千里鳳笙去去無窮已
欲嘆離聲發絳唇更嗟别調流纖指(士贇曰内京上界玉京註曰玉京無)
(為天也)此時惜别詎堪聞此地相看未忍分重吟真曲和
清吹却奏仙歌響綠雲綠雲紫氣向函關訪道應尋緱
氏山莫學吹笙王子晉一遇浮丘斷不還(士贇曰列仙傳王子喬者)
(周靈王太子晉也好吹笙作鳳鳴遊伊洛間遇道士浮丘公接以上嵩高山四十餘年後於山中見桓良曰告)
(我家七月七日待我於緱氏山至是果乘白鶴駐山頭望之不得到舉手謝時人而去時有童謠曰王子喬好)
(神仙七月七日上賓天白虎搖瑟鳳吹笙乘雲鼓氛吹日精長不歸秋山露冷沾君衣此篇遊仙詩)
怨歌行(齊賢曰一作長安見内人出嫁令代為怨歌行士贇曰歌錄曰怨歌行古辭也)
(僧虔技錄相和歌楚調十曲有怨詩亦曰怨歌行亦曰明月照高樓)
十五入漢宫花顔笑春紅君王選玉色侍寢金屏中薦
枕嬌夕月卷衣戀春風寧知趙飛燕奪寵恨無窮沈憂
能傷人綠鬢成霜蓬一朝不得意世事徒為空(齊賢曰古辭有)
(怨歌行班婕妤擬之士贇曰漢書班婕妤自鴻嘉後上稍淫内寵稀復進見趙飛燕譖婕妤祝詛後宫及主上)
(遂退處東宫)鷫鸘換美酒舞衣罷雕龍寒苦不忍言為君奏
絲桐腸斷絃亦絶悲心夜忡忡(士贇曰列子鍾期死伯牙絶絃又悲心更微此)
(詩雖宫怨之體然寄興深遠怨而不誹其得國風之遺意歟)
塞下曲六首(士贇曰樂府遺聲征戍十五曲中有塞下曲)
五月天山雪無花秪有寒笛中聞折柳春色未曾看(士贇)
(曰崔豹古今註横吹胡樂也有黃鶴隴頭出關入關出塞入塞折楊柳覃子赤之陽望行人十曲)曉戰
隨金鼓宵眠抱玉鞍願將腰下劔直為斬樓蘭(士贇曰周禮鼓)
(人掌六鼓四金之音聲以節音樂以和軍旅辨其聲用傅介子斬樓蘭王事見前卷)
其二
天兵下北荒胡馬欲南飲横戈從百戰直為銜恩甚握
雪海上飡拂沙隴頭寢何當破月氏然後方高枕(士贇曰漢)
(書蘇武使匈奴單于欲降之乃幽武置大窖中絶不飲食天雨雪乃卧齧雪與旃毛井咽之數月不死匈奴以)
(為神迺徙武北海上無人處武至海上廪食不至掘野鼠求草實而食之破月氏事見前卷註)
其三
駿馬似風飈鳴鞭出渭橋彎弓辭漢月插羽破天驕車
解星芒盡營空海霧消功成畫麟閣獨有霍嫖姚(齊賢曰古)
(今註曰始皇七馬一曰追風九域志渭橋在京兆高陵縣距府東北七十里霍去病為嫖姚校尉服虔音飄搖)
(士贇曰彎弓辭漢月者出漢塞而深入敵境也插羽者箭在腰也)
其四
白馬黃金塞雲砂遶夢思那堪愁苦節遠憶邊城兒螢
飛秋窗滿月度霜閨遲摧殘梧桐葉蕭颯沙棠枝無時
獨不見流淚空自知(齊賢曰古今詩曰塞者塞也所以擁塞夷狄也上林賦張揖註沙棠)
(狀如棠黃華赤實其味如李無核)
其五
塞虜乘秋下天兵出漢家將軍分虎竹戰士卧龍沙邊
月隨弓影胡霜拂劔花玉關殊未入少婦莫長嗟(齊賢曰漢)
(書匈奴至秋馬肥弓勁則入塞龍沙謂龍底之沙後漢班超久在絶域年老思土上疏曰臣不敢望到酒泉郡)
(但願生入玉門關超妹亦上書上感其言召超還士贇曰漢文帝紀與郡守為銅虎符竹使符應劭曰銅虎符)
(第一至第五國家當發兵遣使者至郡合符符合乃聽受之竹使符者以竹箭五枝長五寸鑴刻篆書第一至)
(第五)
其六
烽火動沙漠連照甘泉雲漢皇按劔起還召李將軍兵
氣天上合鼓聲隴底聞横行負勇氣一戰淨妖氛(士贇曰李)
(將軍傳匈奴人殺遼東太守敗韓將軍於是天子乃召拜廣為右北平太守匈奴聞之號曰漢之飛將軍避之)
(數歲後漢地理地漢陽郡隴州有大坂名隴底此六詩從軍樂之體也)
來日大難(士贇曰來日大難者即古樂府善哉行亦曰日苦短也古辭云來日大難)
(口燥唇乾言人命不可保當樂見親友求長生術與王喬八公遊)
來日一身擕糧負薪長鳴食盡苦口焦唇今日醉飽樂
過千春(齊賢曰言始者貧苦今幸懽樂當思遠圖仙人相存以下皆寓言)仙人相存誘
我遠學海淩三山陸憩五嶽乘龍天飛目瞻兩角授以
仙藥金丹滿握蟪蛄蒙恩深愧短促思填東海強銜一
木(齊賢曰司馬曰蟪蛄寒蟬一名蝭蟧春生夏死)道重天地軒師廣成蟬翼九
五以求長生下士大笑如蒼蠅聲(士贇曰詩意謂黃帝猶知以道為重師問)
(廣成視天位猶蟬翼之輕以求長生久視之術而下愚之士乃戀浮榮聞道而笑亦可哀矣)
塞上曲(士贇曰樂府塞上曲者古征戍十五曲之一也)
大漢無中策匈奴犯渭橋五原秋草綠胡馬一何驕(齊賢)
(曰嚴尤諫王莽曰匈奴為害所從來久矣未聞上世有必征之者後世周秦漢征之然皆未有得上策周得中)
(策漢得下策秦無策焉唐太宗初即位頡利將十萬騎襲武功太宗與高士廉房元齡馳六騎出元武門幸渭)
(上與可汗隔水語責其負約羣酋見帝皆驚下馬拜翼日刑白馬與頡利盟于便橋上突厥引退九域志鹽州)
(五原郡領五原白池二縣)命將征西極横行隂山側燕支落漢家婦
女無華色(齊賢曰前漢匈奴傳應侯曰北邊塞至其東外有隂山東西千餘里草木茂盛多禽獸本冒)
(頓依阻其中匈奴名妻閼氏言可愛如臙脂)轉戰渡黃河休兵樂事多蕭條
清萬里瀚海寂無波(齊賢曰瀚北海名士贇曰唐史突厥頡利自武德便橋既盟之後貞)
(觀中太宗思雪此恥乘其國亂乃命李靖為定襄道行軍總管節度六總管之師十餘萬征突厥靖率勁騎三)
(千趨惡陽嶺襲定襄破之可汗脱身遁磧口走保鐵山靖督兵疾進襲擊之盡獲其衆頡利獨奔沙鉢羅行軍)
(副總管張寳相擒之其國遂亡於是斥地自隂山北至大漠矣初破定襄帝喜曰靖以騎三千蹀血窮廷取定)
(襄古未有比足澡吾渭北之恥矣此詩是美頌一時勲德借漢為喻也)
玉階怨(士贇曰王僧虔技錄相和歌楚調十曲有玉階怨太白此篇無一字言怨而隠)
(然幽怨之意見於言外晦菴所謂聖於詩者此歟)
玉階坐白露夜久侵羅襪却下水晶簾玲瓏望秋月(士贇)
(曰水晶簾以水晶為之如今之琉璃簾也)
襄陽曲四首(士贇曰樂府正聲清商曲有襄陽樂宋隋王誕始為襄陽郡元嘉末)
(仍為雍州夜聞諸女歌謠因為之辭焉太白此詞述史而已)
襄陽行樂處歌舞白銅鞮江城回淥水花月使人迷(齊賢)
(曰九域志襄州襄陽郡治襄陽縣淥水漢水也士贇曰樂府都邑二十四曲有白銅鞮歌亦曰襄陽蹋同鞮)
其二
山公醉酒時酩酊高陽下頭上白接䍦倒着還騎馬(齊賢)
(曰晉山簡鎮襄陽唯酒是躭諸習有佳園池簡出遊多之池上置酒輒醉名之曰高陽池時兒童歌曰山公出)
(何許往至高陽池日久倒載歸酩酊無所知時時能騎馬倒着白接䍦舉鞭問葛彊何如并州兒士贇曰韻釋)
(接䍦白帽也)
其三
峴山臨漢江水綠沙如雪上有墮淚碑青苔久磨滅(齊賢)
(曰峴山在襄陽南十里晉羊祜樂山水每風景必造峴山言詠終日不倦卒時年五十八南州人征市人聞祜)
(喪莫不號痛罷市其仁德所感如此襄陽百姓於峴山祜平生遊憩之地建碑立廟歲時祭享望其碑者莫不)
(流淚杜預因名為墮淚碑)
其四
且醉習家池莫看墮淚碑山公欲上馬笑殺襄陽兒(齊賢)
(曰晉書習郁家有大池)
大堤曲(齊賢曰古今樂錄大堤曲隋王誕為襄州時作張柬之大堤曲曰南國多佳人)
(莫若大堤女士贇曰樂府遺聲都邑三十四曲有大堤曲)
漢水臨襄陽花開大堤暖佳期大堤下淚向南雲滿(齊賢)
(曰禹貢嶓冢導漾東流為漢襄陽在漢水之隂大堤漢水之堤也)春風復無情吹我夢魂
散不見眼中人天長音信斷(士贇曰樂府常歡林辭曰分手桃林岸遂別峴山頭)
(若欲寄音信漢水向西流)
宫中行樂詞八首(奉詔作士贇曰樂府遺聲行樂四十八曲有宫中行樂詞)
小小生金屋盈盈在紫微山花插寳髻石竹繡羅衣每
出深宫裏常隨步輦歸只愁歌舞散化作綵雲飛(齊賢曰三)
(秦記曰未央宫一名紫微宫李白外傳開元中沉香亭牡丹開上乘照夜車太真妃以步輦從)
其二
柳色黃金嫩梨花白雪香玉樓巢翡翠金殿鎻鴛鴦選
妓隨雕輦徵歌出洞房宫中誰第一飛燕在昭陽(齊賢曰十)
(洲記承淵有金臺玉樓漢書孝成趙皇后弟絶幸為昭儀居昭陽宫)
其三
盧橘為秦樹蒲萄出漢宫煙花宜落日絲管醉春風笛
奏龍吟水簫鳴鳳下空君王多樂事還與萬方同(齊賢曰應)
(劭曰伊尹書箕山之東有盧橘夏熟大宛以蒲萄為酒富人藏酒至萬餘石久者至數十歲不改漢使求蒲萄)
(種歸天子種之離宫别館之傍元壽二年單于來朝舍之上林苑蒲萄宫士贇曰前漢志絲曰絃竹曰管馬融)
(笛賦近世羌笛從羌起龍鳴水中不見已截竹吹之聲相似)
其四
玉樹春歸日金宫樂事多後庭朝未入輕輦夜相過笑
出花間語嬌來竹下歌莫教明月去留着醉嫦娥(齊賢曰淮)
(南子曰羿請不死之藥于西王母其妻嫦娥竊之奔于月士贇曰樂府玉樹後庭花陳後主所作常與宫女學)
(士及朝臣相和為詩大樂令採其尤輕艷者以為此曲)
其五
繡戶香風暖紗窗曙色新宫花爭笑日池草暗生春綠
樹聞歌鳥青樓見舞人昭陽桃李月羅綺自相親(士贇曰唐)
(禮樂志天受鳥歌武后作也天受年號鳥歌者有鳥能人言萬歲因以制樂昭陽殿名)
其六
今日明光裏還須結伴遊春風開紫殿天樂下珠樓豔
舞全知巧嬌歌半欲羞更憐花月夜宫女笑藏鈎(齊賢曰三)
(輔舊事桂宫内有明光殿成帝紀神光降集紫殿謝朓詩紫殿肅隂隂三秦記曰漢鈎弋夫人手拳時人傚之)
(自為藏鈎風土記藏鈎之戲分二曹以較勝負若人偶則敵對若竒則使一人為游附或屬上曹或屬下曹為)
(飛鳥又曰為此戲必於正月風土記在臘祭後也)
其七
寒雪梅中盡春風柳上歸宫鶯嬌欲醉簷燕語還飛遲
日明歌席新花豔舞衣晩來移綵仗行樂泥光輝
其八
水綠南薰殿花紅北闕樓鶯歌聞太液鳳吹繞瀛洲素
女鳴珠珮天人弄綵毬今朝風日好宜入未央游(齊賢曰蕭)
(何作未央宫立東闕北闕史武帝作建章宫其北治大池漸臺高二十餘丈名曰太液池中有蓬萊方丈瀛洲)
(象海中神山士贇曰淮南子曰素女黃帝時方術女)
清平調詞三首(齊賢曰樂史序太白事曰天寳中白供奉翰林禁中初重木芍)
(藥得四本紅紫淺紅通白者移植於興慶池東沉香亭會花開上乘照夜車太真妃以步輦從)
(詔選梨園中弟子尤者得樂一十六色李龜年以歌擅一時手捧檀板押衆樂前欲歌之上曰)
(賞名花對妃子焉用舊樂詞還命龜年持金花箋宣賜李白立進清平調三章白承詔宿酲未)
(解因援筆賦之龜年歌之太真妃持玻璃七寳杯酌西涼州蒲萄酒笑領歌辭意甚厚上因調)
(玉笛以倚曲每曲徧將換則遲其聲以媚之太真飲罷歛綉巾重拜上自是顧李翰林尤異於)
(學士士贇曰唐禮樂志平調清調周房中樂遺聲)
雲想衣裳花想容春風拂檻露華濃若非羣玉山頭見
會向瑶臺月下逢
其二
一枝紅豔露凝香雲雨巫山枉斷腸借問漢宫誰得似
可憐飛燕倚新粧(齊賢曰樂史太白遺事曰白既為此詞太真嘗吟之高力士終以脱靴為)
(深恥曰始以妃子怨李白深入骨髓何獨拳拳如是耶妃驚曰何翰林學士能辱人如斯力士曰以飛燕指妃)
(子賤之甚矣妃頗然之上嘗三欲命白官卒為宫中所捍而止士贇曰傳者謂高力士指摘飛燕之事以激怒)
(貴妃予謂使力士而知書則雲雨巫山豈不尤甚乎此云枉斷腸者亦譏其曾為壽王妃使壽王而未能忘情)
(是枉斷腸矣詩人比事以興深切著明特讀者以為常事而忽之耳)
其三
名花傾國兩相歡長得君王帶笑看解釋春風無限恨
沈香亭北倚闌干(齊賢曰名花指牡丹傾國指妃子沉香亭以沈香為之如栢梁臺以栢香)
(為之也士贇曰太白詩用意深遠非洞悟三百篇之旨趣者未易窺其籓籬晦庵所謂聖於詩者是也清平樂)
(詞宫中行樂詞其中數首至得國風諷諫之體如玉樓巢翡翠金殿鎻鴛鴦是諷其金殿玉樓不為延賢之地)
(徒使女子小人居之也選妓隨雕輦徵歌出洞房是諷其不好德而好色不聽雅樂而聽鄭聲也宫中誰第一)
(飛燕在昭陽是以飛燕比貴妃妃與趙飛燕事迹全相類蓋欲使明皇以古為鑒知飛燕之為漢禍水而不惑)
(溺於貴妃也君王多樂事還與萬方同是諷其與民同樂也今朝風日好宜向未央遊是諷其躭遊宴之樂而)
(臨政視事於未央也是時明皇有聲色之惑多不視朝故因及之也言在於此意在於彼正得譎諫之體太白)
(纔得近君當時人所難言者即寓諷諫之意於詩内使明皇因詩而有悟其社稷蒼生庶有瘳乎豈曰小補之)
(哉)
鼓吹入朝曲(士贇曰鼓吹入朝曲即漢短簫鐃歌三十二曲中之鼔吹曲也太白)
(命題添入朝字耳或者謂諷永王入朝而作)
金陵控海浦淥水帶吳京鐃歌列騎吹颯沓引公卿槌
鍾速嚴收伐鼓啓重城(齊賢曰唐昇州楚共王里故曰金陵古今註短簫鐃歌軍樂也)
(黃帝使岐伯作以建武陽盛德勸戰士也周禮所謂王大捷則令凱樂軍大捷則令凱歌者也士贇曰樂府漢)
(晉有短簫鐃歌二十二曲騎吹者即唐禮樂志所謂北狄樂皆馬上之聲自後漢以鼔吹為軍中樂馬上奏之)
天子憑玉几劔履若雲行日出照萬戶簪裾爛明星朝
罷沐浴閒遨遊閬風亭濟濟雙闕下歡娛樂恩榮(齊賢曰周)
(禮天子左右玉几魏志功臣則賜劔履上殿閬風山名在崑崙上士贇曰此篇全得國風之體其為諷永王璘)
(入朝無疑末句歸美朝罷休閒歡娛如此恩榮如此其氣槩亦可見矣)
秦女休行(古詩魏朝恊律都尉左延年所作今擬之)
西門秦氏女秀色如瓊花手揮白楊刀清晝殺讎家羅
袖灑赤血英聲淩紫霞直上西山去關吏相邀遮婿為
燕國王身被詔獄加犯刑若履虎不畏落爪牙素頸未
及斷摧眉伏泥沙金雞忽放赦大辟得寬賒何慙聶政
姊萬古共驚嗟(齊賢曰唐百官志中尚書令掌供赦日樹金雞於仗南竿長七尺有雞高四尺)
(黃金飾首銜絳幡長七尺承以綵盤維以絳繩將作監供焉擊棡鼓千聲集百官父老囚徒坊小兒得雞首者)
(官與錢購或取絳幡而已書吕刑大辟之罰其屬二百史聶政為嚴仲子報仇刺殺韓相俠累因自破面抉眼)
(自屠出腸遂死韓取聶政尸暴於市購問莫知誰聶政姊榮聞如韓市伏尸哭極哀曰是軹深井里所謂聶政)
(者也以妾尚在之故重自刑以絶從妾其奈何畏没身之誅終没賢弟之名大驚韓市人乃大呼天者三卒於)
(邑悲哀而死政之旁晉楚齊衛聞之皆曰非獨政能也乃其姊亦烈女也士贇曰此言勇於報仇冒犯刑憲如)
(履虎尾而不畏落虎之爪牙也隋禮儀志齊赦日則武庫令設金雞及鼓於閭門外之右集囚於闕前檛鼓千)
(聲釋焉)
秦女卷衣(齊賢曰樂府解題有秦女卷衣言卷衣以贈所歡莫筠歌曰咸陽春草芳)
(秦女卷衣裳士贇曰樂府遺聲佳麗四十七曲有秦女卷衣)
天子居未央妾侍卷衣裳顧無紫宫寵敢拂黃金牀水
至亦不去熊來尚可當微身奉日月飄若螢之光願君
采葑菲無以下體妨(齊賢曰漢書元帝行幸虎圈鬭獸後宫皆作熊逸出圈攀檻欲上殿)
(左右皆驚走馮婕妤直前當熊而立左右格殺熊上問何故當熊對曰猛獸得人而止妾恐熊至御座故以妾)
(當之詩采葑采菲無以下體葑蔓菁菲土瓜此二菜者皆上下可食然其根有美時有惡時采之者不可以根)
(惡時并棄其葉士贇曰劉向列女傳曰楚昭王夫人齊女也昭王出遊留夫人漸臺上江水大至遣使者迎夫)
(人忘持符夫人曰王與宫人約召必以符今使者不持符妾不敢行於是使返取符未還臺已壞沉水而死此)
(亦比興之作焉觀其末章亦微而顯矣)
東武吟(一作出東門後書懷留别翰林諸公士贇曰東武吟即樂府正聲東門行也晉)
(樂奏古辭云出東門不顧歸言士有貧不安其居拔劔去妻子牽衣留之願共餔糜斯足不求)
(富貴也太白詩則自述其志也又王僧虔技錄相和歌楚調十曲有東武吟亦曰東武琵琶吟)
(行)
好古笑流俗素聞賢達風方希佐明主長揖辭成功白
日在高天迴光燭微躬(齊賢曰尚書序好古博約君子漢書酈生長揖不拜)恭承
鳳凰詔歘起雲蘿中清切紫霄迥優游丹禁通(齊賢曰事始曰)
(石季龍置戲馬觀上安詔書用五色紙銜于木鳳口而頒行禁中門戶有禁非侍御不得入)君王賜
顔色聲價淩煙虹乘輿擁翠蓋扈從金城東寳馬麗絶
景錦衣入新豐(齊賢曰明皇嘗賜太白錦袍士贇曰輿服志乘輿大駕公卿奉引太僕御大將)
(軍參乘屬車八十一乘千乘萬騎名曰鹵簿)依巖望松雪對酒鳴絲桐因學
揚子雲獻賦甘泉宫天書美片善清芬播無窮(齊賢曰漢成帝)
(時揚雄從上幸甘泉還奏甘泉賦以風)一朝去金馬飄落成飛蓬賓客日
疎散玉樽亦已空(士贇曰待詔金馬門詳見一卷史孟嘗君廢諸客皆去馮驩曰富貴多士)
(貧賤寡友事之固然也今君失位而賓客皆去事之固然也漢書孔融喜後進賓客日盈其門常歎曰座上客)
(常滿樽中酒不空吾無憂矣此反其意而用之)才力猶可倚不慙世上雄閒作
東武吟曲盡情未終書此謝知已吾尋黃綺翁(齊賢曰東武太)
(山皆齊之土風絃歌謳吟之曲名也士贇曰此詩乃太白放黜之後作此以别知已者抱材於世始遇而卒不)
(合見知而不見用卒章曰閒作東武吟曲盡情未終書此謝知已吾尋黃綺翁惓戀不忘之意悠然見於辭外)
(亦可慨歎也已)
邯鄲才人嫁為厮養卒婦(士贇曰樂府遺聲佳麗四十八曲有邯鄲)
(才人嫁為厮養卒婦蓋古有是事也)
妾本崇臺女揚娥入丹闕自倚顔如花寧知有彫歇(齊賢)
(曰杜預註左氏歇盡也士贇曰崇臺在邯鄲蓋本六國時趙武靈王故臺也)一辭玉階下去
若朝雲没每憶邯鄲城深宫夢秋月君王不可見惆悵
至明發(齊賢曰邯鄲縣在磁州東北七十里士贇曰此詩太白既出之作也特借此發興叙其睽遇之)
(始末耳然其辭意睠顧宗國係心君王亦得騷之遺意歟)
出自薊北門行(士贇曰樂府遺聲都邑三十四曲有自出薊北門行太白此詞)
(則必為開元天寳之際命將征伐吐谷渾奚怒吐蕃而作也)
虜陣横北荒胡星耀精芒羽書速驚電烽火晝連光虎
竹救邊急戎車森已行(齊賢曰羽書羽檄也漢高祖曰吾以羽檄徵天下兵)明主
不安席按劔心飛揚推轂出猛將連旗登戰場兵威衝
絶幕殺氣淩穹蒼(齊賢曰古遣將出征伐人君親推其轂曰閫以外將軍制之沙土曰幕直)
(渡曰絶)列卒赤山下開營紫塞傍孟冬風沙緊旌旗颯彫
傷畫角悲海月征衣卷天霜(士贇曰唐地理志開元二年復置松漠都督府領州)
(八以伏部分置赤山州紫塞事並見四卷註)揮刃斬樓蘭彎弓射賢王單于
一平蕩種落自奔亡收功報天子行歌歸咸陽(士贇曰匈奴官)
(號置左右賢王匈奴謂賢曰屠耆故常以太子為左屠耆王傳介子斬樓蘭王事見前種落者謂宗種部落也)
(此詩天寳已前之作也有頌之體焉)
洛陽陌(士贇曰樂府遺聲都邑三十四曲有洛陽陌)
白玉誰家郎回車渡天津看花東陌上驚動洛陽人(士贇)
(曰天津橋名風俗通南北曰阡東西曰陌)
北上行(士贇曰樂府征行曲太白此詞則言從軍征役之苦)
北上何所苦北上緣太行磴道盤且峻巉巖淩穹蒼馬
足蹶側石車輪摧高岡(齊賢曰九域志太行山在懷州魏武苦寒行曰北上太行山艱)
(哉何巍巍羊腸坂詰屈車輪為之摧士贇曰磴道閣道也)沙塵接幽州烽火連朔方
殺氣毒劔戟嚴風裂衣裳奔鯨夾黃河鑿齒屯洛陽(齊賢)
(曰此詩乃禄山初反時作也鑿齒指祿山奔鯨指史思明崔乾祐之徒淮南子註曰堯時窫窳刲豕鑿齒皆為)
(人害窫窳類貙虎爪食人服虔曰鑿齒長五尺似鑿亦食人)前行無歸日返顧思舊
鄉慘慽冰雪裏悲號絶中腸尺布不掩體皮膚劇枯桑
汲水澗谷阻採薪隴坂長猛虎又掉尾磨牙皓秋霜草
木不可飡饑飲零露漿歎此北上苦停驂為之傷何日
王道平開顔覩天光(士贇曰按北上行者征行之曲言行役者之苦也太白此詩其作於)
(至德之後乎隠然有國風愛君憂國勞而不怨厭亂思治之意讀者其母忽諸)
短歌行(士贇曰樂府詩古皆有此詞言人壽不可得長思與知友及時為樂並自戒勗)
(之意太白此詞雖擬之然其辭意則出於騷肆為誕辭以寄興而已)
白日何短短百年苦易滿蒼穹浩茫茫萬劫太極長麻
姑垂兩鬢一半已成霜天公見玉女大笑億千場吾欲
攬六龍迴車掛扶桑北斗酌美酒勸龍各一觴富貴非
所願與人駐顔光(齊賢曰劫世也儒謂之世道謂之塵佛謂之劫神異傳曰東王公與玉女)
(投壺設有不接天為之笑開口流光今電是也士贇曰康伯曰太極者無朕之稱不可得而名也)
空城雀(士贇曰樂府内鳥獸二十一曲有空城雀却不言所始太白此詞則假雀以興)
(孤介之士安於命義幸得祿仕以自養苟避讒妬之患足矣不肯依附權勢踰分貪求也)
嗷嗷空城雀身計何戚促本與鷦鷯羣不隨鳳凰族(齊賢)
(曰鷦鷯微小黃雀也關東謂之土雀又云女工又云巧婦又云女匠張茂先鷦鷯賦曰巢林不過一枝每食不)
(過數粒)提擕四黃口飲乳未嘗足(士贇曰劉向說苑孔子見羅者其所得者皆黃)
(口也孔子曰黃口盡得大雀獨不得何也羅者對曰黃口從大爵者不可得大爵從黃口者可得孔子顧謂弟)
(子曰君子慎所從不得其人則有羅網之患)食君糠粃餘常恐烏鳶逐(士贇曰劉)
(向新序鄒穆公有令食鳬鴈必以粃無得以粟於是倉無粃而求易於民二石粟而得一石粃吏以為費請以)
(粟食之穆公曰去非汝所知也夫百姓飽牛而耕暴背而耘豈為鳥獸哉粟米人之上食奈何其以養鳥夫取)
(倉之粟而移之於民此非吾之粟乎鳥苟食鄒之粃不害食之粟也粟之在倉與民於我何擇)恥涉太
行險羞營覆車粟(齊賢曰益部耆舊傳曰楊宣為河内太守行縣有羣雀鳴桑樹上宣謂吏)
(曰前有覆車粟)天命有定端守分絶所欲(齊賢曰孟子曰莫之為而為者天也莫之)
(致而至者命也)
菩薩蠻(士贇曰按此二詞至今其調猶存其所自始乎)
平林漠漠煙如織寒山一帶傷心碧暝色入高樓有人
樓上愁玉階空佇立宿鳥歸飛急何處是歸程長亭連
短亭
憶秦娥
簫聲咽秦娥夢斷秦樓月秦樓月年年柳色灞陵傷别
樂遊原上清秋節咸陽古道音塵絶音塵絶西風殘照
漢家陵闕(士贇曰西京雜記漢有樂游苑)
李太白集分類補註卷五
李太白集分類補註卷五
宋楊齊賢集註
元蕭士贇補註
樂府
門有車馬客行(僧虔技錄相和歌琴調三十八曲有此行)
門有車馬賓金鞍耀朱輪謂從丹霄落乃是故鄉親呼
兒掃中堂坐客論悲辛對酒兩不飲停觴淚盈巾嘆我
萬里遊飄飄三十春空談帝王略紫綬不掛身雄劔藏
玉匣隂符生素塵(士贇曰雄劔見二卷註隂符經太公所著)廓落無所合流
離湘水濱借問宗黨間多為泉下人(齊賢曰爾雅宗族有母黨妻黨)生
苦百戰役死託萬鬼鄰(士贇曰山海經云東海中蟠桃其卑枝間曰東北鬼門萬鬼出)
(入也)北風揚胡沙埋翳周與秦大運且如此蒼穹寧匪仁
惻愴竟何道存亡任大鈞(士贇曰周秦者東西二都也如淳曰陶者作器於鈞上此)
(以造化為大鈞陸機門有車馬客行云門有車馬客駕言發故鄉念君久不歸濡迹涉江湘投袂赴門塗攬衣)
(不及裳拊膺㩦客泣掩淚叙温涼借問邦族間惻愴論存亡親友多零落舊齒皆凋喪市朝互遷易城闕成丘)
(荒墳壠日月多松栢蔚芒芒天道信崇替人生安得長慷慨惟平生俛仰獨悲傷太白此詩與陸機詩相出入)
(故全錄)
君子有所思行(齊賢曰樂府君子有所思言雕室麗色不足為久懽宴安滿盈)
(所宜敬忌士贇曰王僧虔技錄君子有所思相和歌瑟調三十八曲之一也)
紫閣連終南青冥天倪色憑崖望咸陽宫闕羅北極(齊賢)
(曰南山終南也咸陽縣在京兆府西四十里秦漢隋唐所都士贇曰晉天文志中宫北極五星勾陳六星皆在)
(紫宫中)萬井驚畫出九衢如絃直渭水銀河清横天流不
息(齊賢曰漢宫闕疏曰長安立九市六在道西三在道東)朝野盛文物衣冠何翕
赩(士贇曰文中子曰大哉中國衣冠之所自出也)廐馬散連山軍容威絶域(齊賢)
(曰唐天子之御左右六閑為二廐一曰祥麟二曰鳳苑以繫飼之其後禁中又增置飛龍廐以張萬歲領羣牧)
(自正觀至麟德四十年間馬七十六萬六千置八方四十八監唐兵制天下十道置府六百三十四以處兵外)
(有南衙北衙禁軍)伊臯運元化衛霍輸筋力歌鐘樂未休榮去
老還逼圓光過滿缺太陽移中昃不散東海金何曾西
飛匿(士贇曰伊尹臯陶衛青霍去病也)無作牛山悲惻愴淚沾臆(士贇曰齊)
(景公悲牛山事見二卷註唐至於天寳盛之極矣此詩乃戒滿盈之作也可謂憂深思遠者矣)
東海有勇婦(士贇曰樂府正聲漢鞞舞歌五曲有關中有賢女魏曰明明魏皇晉)
(曰洪業篇)
梁山感杞妻痛哭為之傾金石忽暫開都由激深情(士贇)
(曰劉向說苑齊莊公且伐莒為車五乘之賓而杞梁華周獨不與焉故歸而不食其母曰汝生而無義死而無)
(名則雖非五乘孰不汝哭也汝生而有義死而有名則五乘之賓盡汝下也趣食乃行杞梁華周同車侍於莊)
(公而行至莒莒人逆之杞梁華周下鬭獲甲首三百莊公止之曰子止與子同齊國杞梁華周曰君為五乘之)
(賓而梁不與焉是少吾勇也臨敵涉難止我以利是少吾行也深入多殺者臣之事也齊國之利非吾所知也)
(遂進鬭壞軍䧟陣三軍不敢當至莒城下莒人以炭置地二人立有間不能入隰侯重為右曰吾聞古之士犯)
(患涉難者其去遂於物也來吾踰子隰侯重杖䙉伏哭二子乘而入顧而哭之華周後息杞梁曰汝無勇乎何)
(哭之久也華周曰吾豈無勇哉是其勇與我同也而先吾死是以哀之莒人曰子母死與子同莒國杞梁華周)
(曰去國歸敵非忠臣也去長受賜非正行也且雞鳴而期日中而忘之非信也深入多殺者臣之事也莒國之)
(利非吾所知也遂進鬭殺二十七人而死其妻聞之而哭城為之阤而隅為之崩此非所以起也又崔豹古今)
(註樂府杞梁妻者杞殖妻妹朝日所作也殖戰死妻曰上則無父中則無夫下則無子人生之苦至矣乃抗聲)
(長哭杞都城感之而頹遂投水而死其妹悲姊之貞操乃作歌名曰杞梁妻焉梁殖字也劉向新序楚熊渠夜)
(行見寢石以為伏虎開弓射之滅矢飲羽下視知石也却復射之矢釋無迹熊渠子見其誠心而金石為之開)
(況人心乎)東海有勇婦何慙蘇子卿學劔越處子超然若流
星捐軀報夫讎萬死不顧生白刃耀素雪蒼天感精誠
十步兩躩躍三呼一交兵斬首掉國門蹴踏五藏行豁
此伉儷憤粲然大義明(士贇曰蘇子卿全節歸漢處子學劔見前卷註左傳註伉敵也)
(儷偶也)北海李使君飛章奏天庭捨罪警風俗流芳播滄
瀛名在列女籍竹帛已光榮淳于免詔獄漢主為緹縈
津妾一棹歌脱父於嚴刑十子若不肖不如一女英(士贇)
(曰漢刑法志孝文時太倉令淳于公有罪當刑詔獄逮繫長安淳于公無男有五女當行會逮乃罵女生子不)
(生男緩急非有益其少女緹縈自傷悲泣乃隨其父至長安上書願没入為官婢以贖父刑罪使得自新天子)
(悲憐其意遂詔除肉刑具為令列女傳趙津女涓者趙河津吏之女也初趙簡子南擊楚津吏醉卧不能渡簡)
(子召欲殺之津吏女子持楫而前曰妾父聞君來渡不測之水恐風波之起故禱九江三河之神不勝至祝杯)
(酌餘瀝醉之於此妾願以鄙軀易父之死簡子將渡少一人涓乃攘袂操楫而請簡子許之遂與渡中流為簡)
(子發河激之歌其詞曰升彼阿兮面觀清水揚波兮杳冥冥禱求福兮醉不醒誅將加兮妾心驚罰既釋兮瀆)
(乃清妾持楫兮操其維蛟龍盻兮主將歸呼來棹兮行勿疑簡子大悦以為夫人)豫讓斬空衣
有心竟無成(齊賢曰史刺客傳豫讓者晉人事智伯甚尊寵之乃智伯伐趙襄子與韓魏合謀滅)
(智伯而三分其地漆智伯頭以為飲器豫讓遁逃山中曰必為報仇而死乃變姓名為刑人入宫塗厠挾匕首)
(欲以刺襄子襄子如厠心動執問之豫讓持刀謂曰欲為智伯報仇左右欲誅之襄子曰彼義人也釋去之居)
(頃讓又漆身為癩吞炭為啞行乞於市襄子當出豫讓伏於所過橋下襄子至橋馬驚襄子使人問之豫讓也)
(於是使兵圍之讓曰今日之事臣固伏誅然願請君之衣而擊之以致報仇之意則雖死不恨於是襄子大義)
(之乃使使持衣與豫讓讓拔劔三躍而擊之曰吾可以報智伯矣遂拔劔自殺死之日趙國志士聞之皆為涕)
(泣)要離殺慶忌壯夫所素輕妻子亦何辜焚之買虛聲
豈如東海婦事立獨揚名(齊賢曰通鑑外紀曰吳王僚子慶忌居衛養士欲報仇闔)
(廬患之子胥薦要離要離曰請君罪以逐臣殺臣妻子焚之往投必得近而圖之闔廬從其謀要離奔衛有間)
(與慶忌涉江中流因風勢抽戈擊慶忌力薄不制慶忌捽而投之江浮則又取而殺之如是者三慶忌曰舍妻)
(子為君忠也得來近吾謀也弱力敢加兵於吾勇也赦之闔廬將厚賞之曰殺妻子以使事不仁為故主殺新)
(主不義捽而三入三出於江臣已辱矣伏劔而死)
黃葛篇(士贇曰樂府遺聲草木二十一曲中有種葛篇)
黃葛生洛溪黃花自綿羃青煙蔓長條繚繞幾百尺閨
人費素手採緝作絺綌(齊賢曰詩葛之覃兮施于中谷維葉莫莫是刈是穫為絺為綌)
(服之無斁即此意精為絺粗為綌士贇曰女在父母之家未知將所適故習以絺綌煩辱之事乃能整治之無)
(厭倦是其性貞專)縫為絶國衣遠寄日南客蒼梧大火落暑服
莫輕擲此物雖過時是妾手中跡(士贇曰師古曰遠絶之國謂聲教之外詩)
(七月流火註曰大火者寒暑之候火星中而寒暑退故將言寒先著火所在前漢律歴志大火初氐五度寒露)
(中房五度霜降終於尾九度唐地理志嶺南道有驩州日南郡梧州蒼梧郡太白此詩忠厚之意發於情性風)
(雅之作也今由蚍蜉輩作詩評乃謂太白詩全無關於人倫風教吁是亦未之思耳)
白馬篇(士贇曰歌錄曰白馬篇齊瑟行也)
龍馬花雪白金鞍五陵豪(齊賢曰周官馬八尺以上為龍師古謂長安安陵陽陵茂)
(陵平陵此為五陵而霸杜皆不與士贇曰漢書曰宣帝葬杜陵文帝葬霸陵高帝葬長陵惠帝葬安陵景帝葬)
(陽陵武帝葬茂陵昭帝葬平陵良曰杜陵霸陵在南餘五陵皆在北故曰五陵漢書曰徙吏二千石高訾富人)
(及豪傑兼并之家於諸陵蓋亦以強幹弱枝非獨為奉山園也)秋霜切玉劔落日明珠
袍(齊賢曰王子年拾遺曰越句踐以白牛馬祠昆吾山之神以其山赤金成八劒一曰掩日二轉魄三斷水)
(四懸剪五驚鯢六滅魄七却邪八貞剛以切玉斷金如刻削土木九隨風士贇曰東方朔十洲記周穆王時西)
(胡獻昆吾刀長一尺切玉如泥)鬭雞事萬乘軒蓋一何高弓摧南山虎
手接太行猱(士贇曰鬭雞及萬乘事並見二卷註)酒後競風采三杯弄寳
刀殺人如剪草劇孟同遊遨發憤去函谷從軍向臨洮
叱咤萬戰場匈奴盡奔逃(齊賢曰唐志隴右道洮州臨洮郡治臨洮縣今為西河州)
(築長城起臨洮今在州西二十里由空峒山傍洮水東)歸來使酒氣未肯拜蕭曹
(齊賢曰季布傳人言其勇使酒難近士贇曰蕭曹蕭何曹參皆漢相國)羞入原憲室荒淫
隠蓬蒿(士贇曰原憲字子思孔子卒原憲亡在草澤中子貢相衛而結駟連騎耕藜藿入窮閻過謝原)
(憲憲攝敝衣冠見子貢子貢恥之曰夫子豈病夫原憲曰吾聞之無財者謂之貧學道而不能行者謂之病憲)
(貧也非病也子貢慚不懌而去終身恥其言之過也此詩寓貶於褒寄揚於抑深得國風之旨讀者宜細味之)
鳳笙篇(士贇曰樂府遺聲歌鐸二十一曲中有鳳笙篇)
仙人十五愛吹笙學得崑丘彩鳳鳴始聞鍊氣飡金液
復道朝天赴玉京玉京迢迢幾千里鳳笙去去無窮已
欲嘆離聲發絳唇更嗟别調流纖指(士贇曰内京上界玉京註曰玉京無)
(為天也)此時惜别詎堪聞此地相看未忍分重吟真曲和
清吹却奏仙歌響綠雲綠雲紫氣向函關訪道應尋緱
氏山莫學吹笙王子晉一遇浮丘斷不還(士贇曰列仙傳王子喬者)
(周靈王太子晉也好吹笙作鳳鳴遊伊洛間遇道士浮丘公接以上嵩高山四十餘年後於山中見桓良曰告)
(我家七月七日待我於緱氏山至是果乘白鶴駐山頭望之不得到舉手謝時人而去時有童謠曰王子喬好)
(神仙七月七日上賓天白虎搖瑟鳳吹笙乘雲鼓氛吹日精長不歸秋山露冷沾君衣此篇遊仙詩)
怨歌行(齊賢曰一作長安見内人出嫁令代為怨歌行士贇曰歌錄曰怨歌行古辭也)
(僧虔技錄相和歌楚調十曲有怨詩亦曰怨歌行亦曰明月照高樓)
十五入漢宫花顔笑春紅君王選玉色侍寢金屏中薦
枕嬌夕月卷衣戀春風寧知趙飛燕奪寵恨無窮沈憂
能傷人綠鬢成霜蓬一朝不得意世事徒為空(齊賢曰古辭有)
(怨歌行班婕妤擬之士贇曰漢書班婕妤自鴻嘉後上稍淫内寵稀復進見趙飛燕譖婕妤祝詛後宫及主上)
(遂退處東宫)鷫鸘換美酒舞衣罷雕龍寒苦不忍言為君奏
絲桐腸斷絃亦絶悲心夜忡忡(士贇曰列子鍾期死伯牙絶絃又悲心更微此)
(詩雖宫怨之體然寄興深遠怨而不誹其得國風之遺意歟)
塞下曲六首(士贇曰樂府遺聲征戍十五曲中有塞下曲)
五月天山雪無花秪有寒笛中聞折柳春色未曾看(士贇)
(曰崔豹古今註横吹胡樂也有黃鶴隴頭出關入關出塞入塞折楊柳覃子赤之陽望行人十曲)曉戰
隨金鼓宵眠抱玉鞍願將腰下劔直為斬樓蘭(士贇曰周禮鼓)
(人掌六鼓四金之音聲以節音樂以和軍旅辨其聲用傅介子斬樓蘭王事見前卷)
其二
天兵下北荒胡馬欲南飲横戈從百戰直為銜恩甚握
雪海上飡拂沙隴頭寢何當破月氏然後方高枕(士贇曰漢)
(書蘇武使匈奴單于欲降之乃幽武置大窖中絶不飲食天雨雪乃卧齧雪與旃毛井咽之數月不死匈奴以)
(為神迺徙武北海上無人處武至海上廪食不至掘野鼠求草實而食之破月氏事見前卷註)
其三
駿馬似風飈鳴鞭出渭橋彎弓辭漢月插羽破天驕車
解星芒盡營空海霧消功成畫麟閣獨有霍嫖姚(齊賢曰古)
(今註曰始皇七馬一曰追風九域志渭橋在京兆高陵縣距府東北七十里霍去病為嫖姚校尉服虔音飄搖)
(士贇曰彎弓辭漢月者出漢塞而深入敵境也插羽者箭在腰也)
其四
白馬黃金塞雲砂遶夢思那堪愁苦節遠憶邊城兒螢
飛秋窗滿月度霜閨遲摧殘梧桐葉蕭颯沙棠枝無時
獨不見流淚空自知(齊賢曰古今詩曰塞者塞也所以擁塞夷狄也上林賦張揖註沙棠)
(狀如棠黃華赤實其味如李無核)
其五
塞虜乘秋下天兵出漢家將軍分虎竹戰士卧龍沙邊
月隨弓影胡霜拂劔花玉關殊未入少婦莫長嗟(齊賢曰漢)
(書匈奴至秋馬肥弓勁則入塞龍沙謂龍底之沙後漢班超久在絶域年老思土上疏曰臣不敢望到酒泉郡)
(但願生入玉門關超妹亦上書上感其言召超還士贇曰漢文帝紀與郡守為銅虎符竹使符應劭曰銅虎符)
(第一至第五國家當發兵遣使者至郡合符符合乃聽受之竹使符者以竹箭五枝長五寸鑴刻篆書第一至)
(第五)
其六
烽火動沙漠連照甘泉雲漢皇按劔起還召李將軍兵
氣天上合鼓聲隴底聞横行負勇氣一戰淨妖氛(士贇曰李)
(將軍傳匈奴人殺遼東太守敗韓將軍於是天子乃召拜廣為右北平太守匈奴聞之號曰漢之飛將軍避之)
(數歲後漢地理地漢陽郡隴州有大坂名隴底此六詩從軍樂之體也)
來日大難(士贇曰來日大難者即古樂府善哉行亦曰日苦短也古辭云來日大難)
(口燥唇乾言人命不可保當樂見親友求長生術與王喬八公遊)
來日一身擕糧負薪長鳴食盡苦口焦唇今日醉飽樂
過千春(齊賢曰言始者貧苦今幸懽樂當思遠圖仙人相存以下皆寓言)仙人相存誘
我遠學海淩三山陸憩五嶽乘龍天飛目瞻兩角授以
仙藥金丹滿握蟪蛄蒙恩深愧短促思填東海強銜一
木(齊賢曰司馬曰蟪蛄寒蟬一名蝭蟧春生夏死)道重天地軒師廣成蟬翼九
五以求長生下士大笑如蒼蠅聲(士贇曰詩意謂黃帝猶知以道為重師問)
(廣成視天位猶蟬翼之輕以求長生久視之術而下愚之士乃戀浮榮聞道而笑亦可哀矣)
塞上曲(士贇曰樂府塞上曲者古征戍十五曲之一也)
大漢無中策匈奴犯渭橋五原秋草綠胡馬一何驕(齊賢)
(曰嚴尤諫王莽曰匈奴為害所從來久矣未聞上世有必征之者後世周秦漢征之然皆未有得上策周得中)
(策漢得下策秦無策焉唐太宗初即位頡利將十萬騎襲武功太宗與高士廉房元齡馳六騎出元武門幸渭)
(上與可汗隔水語責其負約羣酋見帝皆驚下馬拜翼日刑白馬與頡利盟于便橋上突厥引退九域志鹽州)
(五原郡領五原白池二縣)命將征西極横行隂山側燕支落漢家婦
女無華色(齊賢曰前漢匈奴傳應侯曰北邊塞至其東外有隂山東西千餘里草木茂盛多禽獸本冒)
(頓依阻其中匈奴名妻閼氏言可愛如臙脂)轉戰渡黃河休兵樂事多蕭條
清萬里瀚海寂無波(齊賢曰瀚北海名士贇曰唐史突厥頡利自武德便橋既盟之後貞)
(觀中太宗思雪此恥乘其國亂乃命李靖為定襄道行軍總管節度六總管之師十餘萬征突厥靖率勁騎三)
(千趨惡陽嶺襲定襄破之可汗脱身遁磧口走保鐵山靖督兵疾進襲擊之盡獲其衆頡利獨奔沙鉢羅行軍)
(副總管張寳相擒之其國遂亡於是斥地自隂山北至大漠矣初破定襄帝喜曰靖以騎三千蹀血窮廷取定)
(襄古未有比足澡吾渭北之恥矣此詩是美頌一時勲德借漢為喻也)
玉階怨(士贇曰王僧虔技錄相和歌楚調十曲有玉階怨太白此篇無一字言怨而隠)
(然幽怨之意見於言外晦菴所謂聖於詩者此歟)
玉階坐白露夜久侵羅襪却下水晶簾玲瓏望秋月(士贇)
(曰水晶簾以水晶為之如今之琉璃簾也)
襄陽曲四首(士贇曰樂府正聲清商曲有襄陽樂宋隋王誕始為襄陽郡元嘉末)
(仍為雍州夜聞諸女歌謠因為之辭焉太白此詞述史而已)
襄陽行樂處歌舞白銅鞮江城回淥水花月使人迷(齊賢)
(曰九域志襄州襄陽郡治襄陽縣淥水漢水也士贇曰樂府都邑二十四曲有白銅鞮歌亦曰襄陽蹋同鞮)
其二
山公醉酒時酩酊高陽下頭上白接䍦倒着還騎馬(齊賢)
(曰晉山簡鎮襄陽唯酒是躭諸習有佳園池簡出遊多之池上置酒輒醉名之曰高陽池時兒童歌曰山公出)
(何許往至高陽池日久倒載歸酩酊無所知時時能騎馬倒着白接䍦舉鞭問葛彊何如并州兒士贇曰韻釋)
(接䍦白帽也)
其三
峴山臨漢江水綠沙如雪上有墮淚碑青苔久磨滅(齊賢)
(曰峴山在襄陽南十里晉羊祜樂山水每風景必造峴山言詠終日不倦卒時年五十八南州人征市人聞祜)
(喪莫不號痛罷市其仁德所感如此襄陽百姓於峴山祜平生遊憩之地建碑立廟歲時祭享望其碑者莫不)
(流淚杜預因名為墮淚碑)
其四
且醉習家池莫看墮淚碑山公欲上馬笑殺襄陽兒(齊賢)
(曰晉書習郁家有大池)
大堤曲(齊賢曰古今樂錄大堤曲隋王誕為襄州時作張柬之大堤曲曰南國多佳人)
(莫若大堤女士贇曰樂府遺聲都邑三十四曲有大堤曲)
漢水臨襄陽花開大堤暖佳期大堤下淚向南雲滿(齊賢)
(曰禹貢嶓冢導漾東流為漢襄陽在漢水之隂大堤漢水之堤也)春風復無情吹我夢魂
散不見眼中人天長音信斷(士贇曰樂府常歡林辭曰分手桃林岸遂別峴山頭)
(若欲寄音信漢水向西流)
宫中行樂詞八首(奉詔作士贇曰樂府遺聲行樂四十八曲有宫中行樂詞)
小小生金屋盈盈在紫微山花插寳髻石竹繡羅衣每
出深宫裏常隨步輦歸只愁歌舞散化作綵雲飛(齊賢曰三)
(秦記曰未央宫一名紫微宫李白外傳開元中沉香亭牡丹開上乘照夜車太真妃以步輦從)
其二
柳色黃金嫩梨花白雪香玉樓巢翡翠金殿鎻鴛鴦選
妓隨雕輦徵歌出洞房宫中誰第一飛燕在昭陽(齊賢曰十)
(洲記承淵有金臺玉樓漢書孝成趙皇后弟絶幸為昭儀居昭陽宫)
其三
盧橘為秦樹蒲萄出漢宫煙花宜落日絲管醉春風笛
奏龍吟水簫鳴鳳下空君王多樂事還與萬方同(齊賢曰應)
(劭曰伊尹書箕山之東有盧橘夏熟大宛以蒲萄為酒富人藏酒至萬餘石久者至數十歲不改漢使求蒲萄)
(種歸天子種之離宫别館之傍元壽二年單于來朝舍之上林苑蒲萄宫士贇曰前漢志絲曰絃竹曰管馬融)
(笛賦近世羌笛從羌起龍鳴水中不見已截竹吹之聲相似)
其四
玉樹春歸日金宫樂事多後庭朝未入輕輦夜相過笑
出花間語嬌來竹下歌莫教明月去留着醉嫦娥(齊賢曰淮)
(南子曰羿請不死之藥于西王母其妻嫦娥竊之奔于月士贇曰樂府玉樹後庭花陳後主所作常與宫女學)
(士及朝臣相和為詩大樂令採其尤輕艷者以為此曲)
其五
繡戶香風暖紗窗曙色新宫花爭笑日池草暗生春綠
樹聞歌鳥青樓見舞人昭陽桃李月羅綺自相親(士贇曰唐)
(禮樂志天受鳥歌武后作也天受年號鳥歌者有鳥能人言萬歲因以制樂昭陽殿名)
其六
今日明光裏還須結伴遊春風開紫殿天樂下珠樓豔
舞全知巧嬌歌半欲羞更憐花月夜宫女笑藏鈎(齊賢曰三)
(輔舊事桂宫内有明光殿成帝紀神光降集紫殿謝朓詩紫殿肅隂隂三秦記曰漢鈎弋夫人手拳時人傚之)
(自為藏鈎風土記藏鈎之戲分二曹以較勝負若人偶則敵對若竒則使一人為游附或屬上曹或屬下曹為)
(飛鳥又曰為此戲必於正月風土記在臘祭後也)
其七
寒雪梅中盡春風柳上歸宫鶯嬌欲醉簷燕語還飛遲
日明歌席新花豔舞衣晩來移綵仗行樂泥光輝
其八
水綠南薰殿花紅北闕樓鶯歌聞太液鳳吹繞瀛洲素
女鳴珠珮天人弄綵毬今朝風日好宜入未央游(齊賢曰蕭)
(何作未央宫立東闕北闕史武帝作建章宫其北治大池漸臺高二十餘丈名曰太液池中有蓬萊方丈瀛洲)
(象海中神山士贇曰淮南子曰素女黃帝時方術女)
清平調詞三首(齊賢曰樂史序太白事曰天寳中白供奉翰林禁中初重木芍)
(藥得四本紅紫淺紅通白者移植於興慶池東沉香亭會花開上乘照夜車太真妃以步輦從)
(詔選梨園中弟子尤者得樂一十六色李龜年以歌擅一時手捧檀板押衆樂前欲歌之上曰)
(賞名花對妃子焉用舊樂詞還命龜年持金花箋宣賜李白立進清平調三章白承詔宿酲未)
(解因援筆賦之龜年歌之太真妃持玻璃七寳杯酌西涼州蒲萄酒笑領歌辭意甚厚上因調)
(玉笛以倚曲每曲徧將換則遲其聲以媚之太真飲罷歛綉巾重拜上自是顧李翰林尤異於)
(學士士贇曰唐禮樂志平調清調周房中樂遺聲)
雲想衣裳花想容春風拂檻露華濃若非羣玉山頭見
會向瑶臺月下逢
其二
一枝紅豔露凝香雲雨巫山枉斷腸借問漢宫誰得似
可憐飛燕倚新粧(齊賢曰樂史太白遺事曰白既為此詞太真嘗吟之高力士終以脱靴為)
(深恥曰始以妃子怨李白深入骨髓何獨拳拳如是耶妃驚曰何翰林學士能辱人如斯力士曰以飛燕指妃)
(子賤之甚矣妃頗然之上嘗三欲命白官卒為宫中所捍而止士贇曰傳者謂高力士指摘飛燕之事以激怒)
(貴妃予謂使力士而知書則雲雨巫山豈不尤甚乎此云枉斷腸者亦譏其曾為壽王妃使壽王而未能忘情)
(是枉斷腸矣詩人比事以興深切著明特讀者以為常事而忽之耳)
其三
名花傾國兩相歡長得君王帶笑看解釋春風無限恨
沈香亭北倚闌干(齊賢曰名花指牡丹傾國指妃子沉香亭以沈香為之如栢梁臺以栢香)
(為之也士贇曰太白詩用意深遠非洞悟三百篇之旨趣者未易窺其籓籬晦庵所謂聖於詩者是也清平樂)
(詞宫中行樂詞其中數首至得國風諷諫之體如玉樓巢翡翠金殿鎻鴛鴦是諷其金殿玉樓不為延賢之地)
(徒使女子小人居之也選妓隨雕輦徵歌出洞房是諷其不好德而好色不聽雅樂而聽鄭聲也宫中誰第一)
(飛燕在昭陽是以飛燕比貴妃妃與趙飛燕事迹全相類蓋欲使明皇以古為鑒知飛燕之為漢禍水而不惑)
(溺於貴妃也君王多樂事還與萬方同是諷其與民同樂也今朝風日好宜向未央遊是諷其躭遊宴之樂而)
(臨政視事於未央也是時明皇有聲色之惑多不視朝故因及之也言在於此意在於彼正得譎諫之體太白)
(纔得近君當時人所難言者即寓諷諫之意於詩内使明皇因詩而有悟其社稷蒼生庶有瘳乎豈曰小補之)
(哉)
鼓吹入朝曲(士贇曰鼓吹入朝曲即漢短簫鐃歌三十二曲中之鼔吹曲也太白)
(命題添入朝字耳或者謂諷永王入朝而作)
金陵控海浦淥水帶吳京鐃歌列騎吹颯沓引公卿槌
鍾速嚴收伐鼓啓重城(齊賢曰唐昇州楚共王里故曰金陵古今註短簫鐃歌軍樂也)
(黃帝使岐伯作以建武陽盛德勸戰士也周禮所謂王大捷則令凱樂軍大捷則令凱歌者也士贇曰樂府漢)
(晉有短簫鐃歌二十二曲騎吹者即唐禮樂志所謂北狄樂皆馬上之聲自後漢以鼔吹為軍中樂馬上奏之)
天子憑玉几劔履若雲行日出照萬戶簪裾爛明星朝
罷沐浴閒遨遊閬風亭濟濟雙闕下歡娛樂恩榮(齊賢曰周)
(禮天子左右玉几魏志功臣則賜劔履上殿閬風山名在崑崙上士贇曰此篇全得國風之體其為諷永王璘)
(入朝無疑末句歸美朝罷休閒歡娛如此恩榮如此其氣槩亦可見矣)
秦女休行(古詩魏朝恊律都尉左延年所作今擬之)
西門秦氏女秀色如瓊花手揮白楊刀清晝殺讎家羅
袖灑赤血英聲淩紫霞直上西山去關吏相邀遮婿為
燕國王身被詔獄加犯刑若履虎不畏落爪牙素頸未
及斷摧眉伏泥沙金雞忽放赦大辟得寬賒何慙聶政
姊萬古共驚嗟(齊賢曰唐百官志中尚書令掌供赦日樹金雞於仗南竿長七尺有雞高四尺)
(黃金飾首銜絳幡長七尺承以綵盤維以絳繩將作監供焉擊棡鼓千聲集百官父老囚徒坊小兒得雞首者)
(官與錢購或取絳幡而已書吕刑大辟之罰其屬二百史聶政為嚴仲子報仇刺殺韓相俠累因自破面抉眼)
(自屠出腸遂死韓取聶政尸暴於市購問莫知誰聶政姊榮聞如韓市伏尸哭極哀曰是軹深井里所謂聶政)
(者也以妾尚在之故重自刑以絶從妾其奈何畏没身之誅終没賢弟之名大驚韓市人乃大呼天者三卒於)
(邑悲哀而死政之旁晉楚齊衛聞之皆曰非獨政能也乃其姊亦烈女也士贇曰此言勇於報仇冒犯刑憲如)
(履虎尾而不畏落虎之爪牙也隋禮儀志齊赦日則武庫令設金雞及鼓於閭門外之右集囚於闕前檛鼓千)
(聲釋焉)
秦女卷衣(齊賢曰樂府解題有秦女卷衣言卷衣以贈所歡莫筠歌曰咸陽春草芳)
(秦女卷衣裳士贇曰樂府遺聲佳麗四十七曲有秦女卷衣)
天子居未央妾侍卷衣裳顧無紫宫寵敢拂黃金牀水
至亦不去熊來尚可當微身奉日月飄若螢之光願君
采葑菲無以下體妨(齊賢曰漢書元帝行幸虎圈鬭獸後宫皆作熊逸出圈攀檻欲上殿)
(左右皆驚走馮婕妤直前當熊而立左右格殺熊上問何故當熊對曰猛獸得人而止妾恐熊至御座故以妾)
(當之詩采葑采菲無以下體葑蔓菁菲土瓜此二菜者皆上下可食然其根有美時有惡時采之者不可以根)
(惡時并棄其葉士贇曰劉向列女傳曰楚昭王夫人齊女也昭王出遊留夫人漸臺上江水大至遣使者迎夫)
(人忘持符夫人曰王與宫人約召必以符今使者不持符妾不敢行於是使返取符未還臺已壞沉水而死此)
(亦比興之作焉觀其末章亦微而顯矣)
東武吟(一作出東門後書懷留别翰林諸公士贇曰東武吟即樂府正聲東門行也晉)
(樂奏古辭云出東門不顧歸言士有貧不安其居拔劔去妻子牽衣留之願共餔糜斯足不求)
(富貴也太白詩則自述其志也又王僧虔技錄相和歌楚調十曲有東武吟亦曰東武琵琶吟)
(行)
好古笑流俗素聞賢達風方希佐明主長揖辭成功白
日在高天迴光燭微躬(齊賢曰尚書序好古博約君子漢書酈生長揖不拜)恭承
鳳凰詔歘起雲蘿中清切紫霄迥優游丹禁通(齊賢曰事始曰)
(石季龍置戲馬觀上安詔書用五色紙銜于木鳳口而頒行禁中門戶有禁非侍御不得入)君王賜
顔色聲價淩煙虹乘輿擁翠蓋扈從金城東寳馬麗絶
景錦衣入新豐(齊賢曰明皇嘗賜太白錦袍士贇曰輿服志乘輿大駕公卿奉引太僕御大將)
(軍參乘屬車八十一乘千乘萬騎名曰鹵簿)依巖望松雪對酒鳴絲桐因學
揚子雲獻賦甘泉宫天書美片善清芬播無窮(齊賢曰漢成帝)
(時揚雄從上幸甘泉還奏甘泉賦以風)一朝去金馬飄落成飛蓬賓客日
疎散玉樽亦已空(士贇曰待詔金馬門詳見一卷史孟嘗君廢諸客皆去馮驩曰富貴多士)
(貧賤寡友事之固然也今君失位而賓客皆去事之固然也漢書孔融喜後進賓客日盈其門常歎曰座上客)
(常滿樽中酒不空吾無憂矣此反其意而用之)才力猶可倚不慙世上雄閒作
東武吟曲盡情未終書此謝知已吾尋黃綺翁(齊賢曰東武太)
(山皆齊之土風絃歌謳吟之曲名也士贇曰此詩乃太白放黜之後作此以别知已者抱材於世始遇而卒不)
(合見知而不見用卒章曰閒作東武吟曲盡情未終書此謝知已吾尋黃綺翁惓戀不忘之意悠然見於辭外)
(亦可慨歎也已)
邯鄲才人嫁為厮養卒婦(士贇曰樂府遺聲佳麗四十八曲有邯鄲)
(才人嫁為厮養卒婦蓋古有是事也)
妾本崇臺女揚娥入丹闕自倚顔如花寧知有彫歇(齊賢)
(曰杜預註左氏歇盡也士贇曰崇臺在邯鄲蓋本六國時趙武靈王故臺也)一辭玉階下去
若朝雲没每憶邯鄲城深宫夢秋月君王不可見惆悵
至明發(齊賢曰邯鄲縣在磁州東北七十里士贇曰此詩太白既出之作也特借此發興叙其睽遇之)
(始末耳然其辭意睠顧宗國係心君王亦得騷之遺意歟)
出自薊北門行(士贇曰樂府遺聲都邑三十四曲有自出薊北門行太白此詞)
(則必為開元天寳之際命將征伐吐谷渾奚怒吐蕃而作也)
虜陣横北荒胡星耀精芒羽書速驚電烽火晝連光虎
竹救邊急戎車森已行(齊賢曰羽書羽檄也漢高祖曰吾以羽檄徵天下兵)明主
不安席按劔心飛揚推轂出猛將連旗登戰場兵威衝
絶幕殺氣淩穹蒼(齊賢曰古遣將出征伐人君親推其轂曰閫以外將軍制之沙土曰幕直)
(渡曰絶)列卒赤山下開營紫塞傍孟冬風沙緊旌旗颯彫
傷畫角悲海月征衣卷天霜(士贇曰唐地理志開元二年復置松漠都督府領州)
(八以伏部分置赤山州紫塞事並見四卷註)揮刃斬樓蘭彎弓射賢王單于
一平蕩種落自奔亡收功報天子行歌歸咸陽(士贇曰匈奴官)
(號置左右賢王匈奴謂賢曰屠耆故常以太子為左屠耆王傳介子斬樓蘭王事見前種落者謂宗種部落也)
(此詩天寳已前之作也有頌之體焉)
洛陽陌(士贇曰樂府遺聲都邑三十四曲有洛陽陌)
白玉誰家郎回車渡天津看花東陌上驚動洛陽人(士贇)
(曰天津橋名風俗通南北曰阡東西曰陌)
北上行(士贇曰樂府征行曲太白此詞則言從軍征役之苦)
北上何所苦北上緣太行磴道盤且峻巉巖淩穹蒼馬
足蹶側石車輪摧高岡(齊賢曰九域志太行山在懷州魏武苦寒行曰北上太行山艱)
(哉何巍巍羊腸坂詰屈車輪為之摧士贇曰磴道閣道也)沙塵接幽州烽火連朔方
殺氣毒劔戟嚴風裂衣裳奔鯨夾黃河鑿齒屯洛陽(齊賢)
(曰此詩乃禄山初反時作也鑿齒指祿山奔鯨指史思明崔乾祐之徒淮南子註曰堯時窫窳刲豕鑿齒皆為)
(人害窫窳類貙虎爪食人服虔曰鑿齒長五尺似鑿亦食人)前行無歸日返顧思舊
鄉慘慽冰雪裏悲號絶中腸尺布不掩體皮膚劇枯桑
汲水澗谷阻採薪隴坂長猛虎又掉尾磨牙皓秋霜草
木不可飡饑飲零露漿歎此北上苦停驂為之傷何日
王道平開顔覩天光(士贇曰按北上行者征行之曲言行役者之苦也太白此詩其作於)
(至德之後乎隠然有國風愛君憂國勞而不怨厭亂思治之意讀者其母忽諸)
短歌行(士贇曰樂府詩古皆有此詞言人壽不可得長思與知友及時為樂並自戒勗)
(之意太白此詞雖擬之然其辭意則出於騷肆為誕辭以寄興而已)
白日何短短百年苦易滿蒼穹浩茫茫萬劫太極長麻
姑垂兩鬢一半已成霜天公見玉女大笑億千場吾欲
攬六龍迴車掛扶桑北斗酌美酒勸龍各一觴富貴非
所願與人駐顔光(齊賢曰劫世也儒謂之世道謂之塵佛謂之劫神異傳曰東王公與玉女)
(投壺設有不接天為之笑開口流光今電是也士贇曰康伯曰太極者無朕之稱不可得而名也)
空城雀(士贇曰樂府内鳥獸二十一曲有空城雀却不言所始太白此詞則假雀以興)
(孤介之士安於命義幸得祿仕以自養苟避讒妬之患足矣不肯依附權勢踰分貪求也)
嗷嗷空城雀身計何戚促本與鷦鷯羣不隨鳳凰族(齊賢)
(曰鷦鷯微小黃雀也關東謂之土雀又云女工又云巧婦又云女匠張茂先鷦鷯賦曰巢林不過一枝每食不)
(過數粒)提擕四黃口飲乳未嘗足(士贇曰劉向說苑孔子見羅者其所得者皆黃)
(口也孔子曰黃口盡得大雀獨不得何也羅者對曰黃口從大爵者不可得大爵從黃口者可得孔子顧謂弟)
(子曰君子慎所從不得其人則有羅網之患)食君糠粃餘常恐烏鳶逐(士贇曰劉)
(向新序鄒穆公有令食鳬鴈必以粃無得以粟於是倉無粃而求易於民二石粟而得一石粃吏以為費請以)
(粟食之穆公曰去非汝所知也夫百姓飽牛而耕暴背而耘豈為鳥獸哉粟米人之上食奈何其以養鳥夫取)
(倉之粟而移之於民此非吾之粟乎鳥苟食鄒之粃不害食之粟也粟之在倉與民於我何擇)恥涉太
行險羞營覆車粟(齊賢曰益部耆舊傳曰楊宣為河内太守行縣有羣雀鳴桑樹上宣謂吏)
(曰前有覆車粟)天命有定端守分絶所欲(齊賢曰孟子曰莫之為而為者天也莫之)
(致而至者命也)
菩薩蠻(士贇曰按此二詞至今其調猶存其所自始乎)
平林漠漠煙如織寒山一帶傷心碧暝色入高樓有人
樓上愁玉階空佇立宿鳥歸飛急何處是歸程長亭連
短亭
憶秦娥
簫聲咽秦娥夢斷秦樓月秦樓月年年柳色灞陵傷别
樂遊原上清秋節咸陽古道音塵絶音塵絶西風殘照
漢家陵闕(士贇曰西京雜記漢有樂游苑)
李太白集分類補註卷五
