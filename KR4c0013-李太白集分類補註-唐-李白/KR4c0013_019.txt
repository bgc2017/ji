李太白集分類補註卷十九
宋楊齊賢集註
元蕭士贇補註
詶
詶談少府(襄漢)
一尉居倏忽梅生有仙骨三事或可羞匈奴哂千秋壯
心屈黃綬浪跡寄滄洲昨觀荆峴作如從雲漢遊老夫
當暮矣蹀足懼驊騮(齊賢曰漢書東南一尉西北一侯梅福補南昌府得仙事見前毛詩)
(三事大夫注謂三公漢田千秋為高寢郎衛太子為江充所讃敗久之千秋訟太子冤上大感悟立拜為大鴻)
(臚數日代劉屈氂為丞相後漢使至匈奴單于問曰聞漢新拜丞相何用得之使者曰以上書言事故單于曰)
(苟如是漢置丞相非用賢也)
詶宇文少府見贈桃竹書筒
桃竹書筒綺繡文良工巧妙稱絶羣靈心圓映三江月
彩質疊成五色雲中藏寶訣峨眉去千里提携長憶君
五月東魯行答汶上君
五月梅始(一作子)黃蠶凋桑柘空魯人重織作機杼鳴簾
櫳顧余不及仕學劒來山東舉鞭訪前途獲笑汶上翁
下愚忽壯士未足論窮通(齊賢曰漢志泰山郡汶水出萊州入齊)我以一
箭書能取聊城功終然不受賞羞與時人同西歸去直
道落日昏隂虹此(一作我)去爾勿言甘心如轉蓬(齊賢曰史記齊)
(田單攻聊城歲餘不下魯仲連乃為書矢以射城中遺燕將燕將得書泣三日乃自殺聊城亂田單遂屠聊城)
(歸每言仲連欲爵之魯仲連逃隱於海上曰吾與富貴而詘於人寧貧賤而輕世肆志焉白意指林甫國忠輩)
(昏蔽其君)
早秋單父南樓酬竇公衡
白露見日滅紅顔隨霜凋别君若俯仰春芳辭秋條泰
山嵯峩夏雲在疑是白波漲東海散為飛雨川上來遥
帷却卷清浮埃知君獨坐青軒下此時結念同所懷我
閉南樓看道書幽簾清寂在仙居曾無好事來相訪賴
爾高文一起予
山中問答
問余何意(一作事)棲碧山笑而不答心自閒桃花流水杳
然去别有天地非人間(齊賢曰蜀志人問諸葛亮之志亮抱膝笑而不答)
答友人贈烏紗帽
領得烏紗帽全勝白接䍦山人不照鏡稚子道相宜(齊賢)
(曰稚子接䍦見前)
詶張司馬贈墨
上黨碧松煙夷陵丹砂末蘭麝凝珍墨精光乃堪掇黃
頭奴子雙鴉鬟錦囊飬之懷袖間今日贈余蘭亭去興
來灑筆會稽山(齊賢曰唐潞州上黨郡土貢墨峽州夷陵郡掇拾也錦囊事見前越州會稽郡)
(山隂縣有蘭渚渚有亭王羲之祓禊處)
答湖州迦葉司馬問白是何人
青蓮居士謫仙人酒肆藏名三十春湖州司馬何須問
金粟如來是後身(齊賢曰青蓮居士太白自號也)
答長安崔少府叔封遊終南翠微寺太宗皇帝金
沙泉見寄
河伯見海若傲然誇秋水小物昧遠圖寧知通方士多
君紫霄意獨往蒼山裏地古寒雲深巖高長風起(齊賢曰莊)
(子秋水時至百川灌河涇流之大兩涘渚涯之間不辨牛馬於是河伯欣然自喜以天下之美為盡在已順流)
(而東行至於北海東面而觀不見水涯於是河伯始旋其面目望洋向若而嘆曰野語有之曰聞道自以為莫)
(已若者我之謂也吾長見笑於大方之家北海若曰井蛙不可以語於海者拘於虚也夏䖝不可以語於冰者)
(篤於時也曲士不可以語於道者束於教也今爾出於涯涘觀於大海乃知爾醜)初登翠微嶺
復憩金沙泉踐苔朝霜滑弄波夕月圓飲彼石下流結
蘿宿溪煙鼎湖夢渌水龍駕空(一作何)茫然早行子午關
(一作間一作峯)却登山路遠(一作却嘆山路遠又作頗識關路遠)拂琴聽霜猿滅
燭乃呈飯人煙無明異鳥道絶往返(齊賢曰貞觀十二年終南大和宫改)
(為翠微宫金沙泉近寺之泉也鼎湖夢指太宗也事見三卷漢書王莽開子午道因置子午關士贇曰長安志)
(翠微宫在萬年縣終南山上)攀厓倒青天下視白日晚既過(一作遇)石
門隠還唱(一作聞)石潭歌涉雪搴紫芳(一作採紫莖)濯纓想(一作)
(掬)清波此人不可見此地君自過為余謝風泉其如幽
意何(齊賢曰石門在魯王逸注楚詞搴採取也士贇曰紫芳紫蘭也)
贈李十二左司郎中崔宗之
涼秋八九月白露空園亭耿耿意不暢稍稍(一作悄悄)風華
聲思見雄俊士共話今古情李侯忽來儀把袂苦不早
清論既抵掌玄談又絶倒分明楚漢事歴歴王霸道(齊賢)
(曰稍所交切士贇曰記月令立秋日涼風至後五日白露降爾雅稍稍櫂也郭璞曰謂木無枝柯稍櫂長而殺)
(也)檐囊無俗物訪古千里餘袖有七首劍懷中茂陵書
雙眸光照人詞賦凌子虛酌酒絃素琴霜氣正凝結平
生心中事今日為君說我家有别業寄在嵩之陽明月
出高岑清溪澄素光雲散牎戸静風吹松桂香子若同
斯遊千載不相忘(齊賢曰有底曰囊無底曰橐司馬相如既病免家居茂陵天子曰相如病)
(甚可往從悉取其書使使往而相如已死妻曰長卿時已著書人又取去長卿未死時為一卷書有使朱求書)
(奏之其遺札書言封禪事初上讀子虚賦而善之曰朕獨不與此人同時哉楊得意曰臣邑人司馬相如自言)
(為此賦上驚乃召問相如相如曰有之唐河南府登封縣本嵩陽)
詶崔五郎中
朔雲横高天萬里起秋色壯士心飛揚落日空嘆息長
嘯出原野凛然寒風生幸遭聖明時功業猶未成柰何
懷良圖鬱悒獨愁坐杖策尋英豪立談乃知我(齊賢曰鄧禹聞)
(光武安集河北即杖策北渡士贇曰鬱悒憂也)崔公生民秀𬗟邈青雲姿制作
參造化託諷含神祗海嶽尚可傾吐諾終不移是時霜
飈寒逸興臨華池起舞拂長劒四座皆揚眉因得窮
歡情贈我以新詩又結汗漫期九垓遠相待舉身憩
蓬壺濯足弄滄海從此凌倒景一去無時還朝遊明
光宫暮入閶闔關但得長把袂何必嵩丘山(齊賢曰蓬壺蓬)
(萊方壺也漢武帝起明光宫師古曰三輔黃圖云在城中淮南子注云閶闔始升天之門上帝所居紫微宫門)
(也)
以詩代書答元丹丘
青鳥(一作烏)海上來今朝發何處口銜雲錦字(一作書)與我
忽飛去鳥去凌紫煙書留綺窗前開緘方(一作時)一笑乃
是故人傳故人深相勗憶我勞心曲離居在咸陽三見
秦草綠置書雙袂間引領不暫閒長望(一作歎)杳難見浮
雲横遠山(齊雲曰後漢書梁冀弟舍窗牖皆有綺䟽)
金門答蘇秀才
君還石門日朱火始改木春草如有情山中尚含綠折
芳愧遥憶永路當自勗遠見故人心平生以此足(齊賢曰即)
(鑚燧改火)巨海納百川麟閣多才賢獻書入金闕酌醴奉瓊
筵屢恭白雲唱恭聞黃竹篇恩光照拙薄雲漢希騰遷
銘鼎儻云遂扁舟方渺然(齊賢曰漢宫室䟽特造麒麟閣以藏秘書賢才列子穆王)
(賓于西王母觴于瑶池之上王母為王謠詩名白雲穆天子傳曰天子休于回中大寒北風雨雪天子作詩三)
(章以哀人夫我徂黃竹員口閟寒乃宿於黃竹祭統曰鼎有銘銘者自名也自名以稱揚先祖之美而明著之)
(後世者也扁舟言功成名遂身退如范蠡扁舟泛五湖也)我留在金門君去卧丹壑
未果三山期遥欣一丘樂玄珠寄象罔赤水非廖廓願
狎東海鷗共營西山藥栖巖君寂滅處士魚龍蠖良辰
不同賞永日應閒居鳥吟簷間樹花落窗下書緣溪見
綠篠隔岫窺紅蕖(齊賢曰莊子黃帝遊于赤水之北還歸遺其玄珠使知索之而不得使離)
(朱索之而不得使契詬索之而不得乃使象㒺象罔得之列子海上之人有好鷗鳥者每旦之海上從鷗鳥遊)
(鷗鳥之至往來而不止)採薇行笑歌眷我情何已月出石鏡間松
鳴風琴裏得心自非妙外物空頽靡身世如兩忘從君
老煙水(齊賢曰史記伯夷叔齊隐于首陽山作歌曰登彼西山兮採其薇矣石鏡見前)
詶坊州王司馬與閻正字對雪見贈
遊子東南來自宛適京國飄然無心雲倏忽復西北訪
戴昔未偶尋嵇此相得愁顔發新歡終宴叙前識(齊賢曰王)
(子猷雪夜訪戴安道事見前晉書稽康會稽上虞人東平吕安服康高致每一相思輙千里命駕)閻公
漢庭舊沉鬱富才力價重銅龍樓聲高重門側寧期此
相遇華館陪遊息積雪明遠峯寒城鎖春色主人蒼生
望假我青雲翼風水如見資投竿佐皇極(齊賢曰史記上召田叔與)
(語漢庭臣無能出其右者前漢太子宫有銅龍樓)
詶中都小吏攜斗酒雙魚於逆旅見贈
魯酒若琥珀(一作琥珀色)汶魚紫錦鱗山東豪吏有俊氣手
攜(一作持)此物贈遠人意氣相傾兩相顧斗酒雙魚表情
素雙鰓呀呷鰭鬛張蹳刺銀盤欲飛去呼兒拂几霜刃
揮紅肌花落白雪霏為君下筯一餐飽(一作罷)醉著金鞍
上馬歸(齊賢曰琥珀注松脂入地千年為茯苓茯苓千年為琥珀汶水出泰山萊蕪縣)
詶張卿夜宿南陵見贈
月出魯城東明如天上雪魯女驚莎雞鳴雞應秋節當
君相思夜火落金風高河漢掛戸牖欲濟無輕舠(齊賢曰火)
(落大火西流也舠小船也士贇曰梁元帝纂要曰秋曰高秋風曰金風)我昔辭林丘雲龍
忽相見客星動太微朝去洛陽殿爾來得茂彦七葉仕
漢餘身為下邳客家有圮橋書傅說未夢時終當起巖
野萬古騎辰星光輝照天下(齊賢曰賀知章薦太白召見待詔漢嚴光足加帝腹)
(感客星犯御座晉天文志太微天子庭也五帝座也良亡匿下邳於圯橋遇老父受書書說命高宗夢得說使)
(百工營求諸野得諸傅巖乘東維騎箕尼而比於列星終古不忒)與君各未遇長策委
蒿萊寶刀隠五匣鏽澁空莓苔遂令世上愚輕我土與
灰一朝攀龍去鼃黽安在哉故山定有酒與爾傾金罍
(齊賢曰齊魯間謂鼃為蟈黽耿黽也尤怒鳴聒人)
詶岑勛見尋就元丹丘對酒相待以詩見招
黃鶴東南來寄書寫心曲倚松開其緘憶我腸斷續不
以千里遥命駕來相招中逢元丹丘登嶺宴碧霄對酒
忽思我長嘯臨清颷(齊賢曰鄂州有黃鶴樓因黃鶴山以名相傳費文禕得仙駕鶴憩此)
(世說吕安思稽康千里命駕)蹇予未相知茫茫綠雲垂俄然素書及
解此長渴饑策馬望山月途窮造階墀喜兹一會面若
覩瓊樹枝憶君我遠來我歡方速至開顔酌美酒樂極
忽成醉我情既不淺君意方亦深相知兩相得一顧輕
千金且向山客笑與君論素心(齊賢曰離騷註蹇難也)
答從弟幼成過西園見贈
一身自瀟灑萬物何囂諠拙薄謝明時棲閒居故園二
季過舊壑四鄰馳華軒衣劒照松宇賓徒光石門山童
薦珍果野老開芳樽上陳樵漁事下敘農圃言昨來荷
花滿今見蘭苕繁一笑復一歌不知夕景昏醉罷同所
樂此情難具論(齊賢曰鄭玄禮記注曰聞諠囂則人意動作孔安國曰伯仲叔季順少長也文)
(中子註關子明霍及皆隠於樵漁)
詶王補闕惠翼莊廟宋丞泚贈别
學道三千春自言羲和人軒蓋宛若夢雲松長相親偶
將二公合復與三山鄰喜結海上契自為天外賓鸞翮
我先鎩(所戒切)龍性君莫馴(齊賢曰孔安國註堯典曰重黎之後羲和夢世掌天地四)
(時之官南史陶潛嘗言五六月北忩下卧遇涼風暫至自謂是羲皇上人說苑翟黃乘車戴華蓋田子方怪而)
(問之曰吾禄厚得此軒蓋鎩摧翼也)朴散不尚古時訛皆失真勿踏荒
溪坡朅(丘傑切去也)來浩然津薜帶何辭楚桃源堪避秦世
迫且離别心在期隠淪詶贈非炯誡永言銘佩紳(齊賢曰陶)
(潛桃花源記事見二卷桓譚新論天下神人五一曰神仙二曰隠淪士贇曰楞嚴經曰云何汝今以動為身以)
(動為境從始至終念念此滅遺失真性顛倒行事性心失真認物為已輪回是中自取流轉)
詶裴侍御對雨感時見贈(金陵)
雨色秋來寒風嚴清江爽孤高繡衣人瀟灑青霞賞平
生多感激忠義非外奬禍連積怨生事及徂川往楚邦
有壯士鄢郢翻掃蕩申包哭秦庭泣血將安仰鞭屍辱
已及堂上羅宿莽頗似今之人蟊賊陷忠讜渺然一水
隔何由税歸鞅日夕聽猿怨懷賢盈夢想(齊賢曰漢書表侍御史有)
(綉衣直指伍子胥傳吳王闔閭悉興師與唐蔡伐楚楚將子常敗走奔鄭吳乘勝而前五戰遂入郢昭王出奔)
(吳師入郢子胥掘楚平王墓出其尸鞭之三百然後巳申包胥求救於秦秦不許包胥立於秦庭晝夜哭七日)
(七夜不絶其聲秦哀公憐之遣車五百乘救楚敗吳昭王復入郢毛詩註食心曰螟食葉曰螣食根曰蟊食節)
(曰賊說文鞅頸組又曰柔革士贇曰說文税或作脱即孟子不脱冕而行之義)
贈李十二(士贇曰此詩乃攝監察御史崔成甫贈太白者附此)
我是瀟湘放逐臣君辭明主漢江濱天外常求太白老
金陵捉得酒仙人
詶崔侍御
嚴陵不從萬乘遊歸卧空山釣碧流自是客星辭帝座
元非太白醉揚州(齊賢曰逸史章仇兼瓊鎮西川訪道術士有一鬻酒者每有紗帽藜杖四)
(人來飲酒至數斗積至十餘石即併還之且言愛詩孫思邈因報章仇公公專令探之忽一日又來公遂潛往)
(從者三四人公照至前躍出再拜自稱姓名相顧徐起唯柴燼四枚在座前不復見矣時玄宗好道公奏其事)
(詔召孫公問之曰此太白酒星仙格絶高每遊人間飲酒處處皆至尤樂蜀中)
翫月金陵城西孫楚酒樓達曙歌吹日晚乘醉著
紫綺裘烏紗巾與酒客數人棹歌秦淮往石頭訪
崔四侍御
昨翫西城月青天垂王鈎朝沽金陵酒歌吹孫楚樓忽
憶繡衣人乘船往石頭草褁烏紗巾倒被紫綺裘兩岸
拍手笑疑是王子猷酒客十數公崩騰醉中流謔浪棹
海客喧呼傲陽侯(齊賢曰孫權治建鄴作石頭城王子猷雪夜訪戴逵事見前高綉淮南子)
(註曰陽國侯溺死於水其神能為大波)半道逢吳姬卷簾出揶揄我憶君
到此不知狂與羞一月一見君三杯便迴橈捨舟共連
袂行上南渡橋興發歌綠水秦客為之搖雞鳴復相招
清宴逸雲霄贈我數百字字字凌風颷繫之衣裘上相
憶每長謠(齊賢曰揶揄舉手相弄也)
江上答崔宣城
太華三芙蓉明星玉女峯尋仙下西嶽陶令忽相逢問
我將何事湍波歴幾重貂裘非季子鶴氅似王恭謬忝
燕臺召而陪郭隗蹤水流知入海雲去或從龍樹繞蘆
洲月山鳴鵲鎮鐘還期如可訪台嶺蔭長松(齊賢曰陶潛為彭澤)
(令晉王恭美姿儀嘗衣鶴氅裘涉雪而行孟昶見之曰此真神仙中人也唐志宣州南陵縣有鵲頭鎮士贇曰)
(太華山芙蓉明星玉女峯蘇季子黑貂之裘敝燕昭王築臺師郭隗事並見前)
答族姪僧中孚贈玉泉仙人掌茶
余聞荆州玉泉寺近清溪諸山山洞往往有乳窟窟
中多玉泉交流其中有白蝙蝠大如鴉按仙經蝙蝠
一名仙鼠千歲之後體白如雪棲則倒懸蓋飲乳水
而長生也其水邊處處有茗草羅生枝葉如碧玉唯
玉泉其公常來而飲之年八十餘歲顔色如桃花而
此茗清香滑熟異於他者所以能還童振枯扶人夀
也余遊金陵見宗僧中孚示余茶數十片拳然重疊
其狀如手號為仙人掌茶蓋新出乎玉泉之山曠古
未覿因持之見遺兼贈詩要余答之遂有此作後之
高僧大隠知仙人掌茶發乎中孚禪子及青蓮居士
李白也
常聞玉泉山山洞多乳窟仙鼠如白鴉倒懸清溪月茗
生此中石玉泉流不歇根柯洒芳津採服潤肌骨叢老
卷綠葉枝枝相接連曝成仙人掌仙拍洪崖肩舉世未
見之其名定誰傳宗英乃禪伯投贈有佳篇清鏡燭無
鹽顧慙西子妍朝坐有餘興長吟播諸天(齊賢曰抱扑子曰千歲蝙)
(蝠色如雪集則倒懸腦重故也新序無鹽齊之醜女)
詶裴侍御留岫師彈琴見寄
君同鮑明遠邀彼休上人鼓琴亂白雪秋變江上春瑶
草綠未衰攀翻寄情親相思兩不見流淚空盈巾(齊賢曰鮑)
(照字明遠為宋臨江王參軍沈約宋書曰沙門惠休善屬文徐堪之與之甚厚世祖命使還俗本姓湯位至揚)
(州從事陽春白雪曲名也)
張相公出鎮荆州尋除大子詹事余時流夜郎行
至江夏與張公去千里公因太府丞王昔使車寄
羅衣二事及五月五日贈余詩余答以此詩
張衡殊不樂應有四愁詩慙君錦繡段贈我慰相思鴻
鵠復矯翼鳳凰憶故池榮樂一如此商山老紫芝(齊賢曰張)
(衡四愁詩序曰張衡不樂久處機密陽嘉中出為河間相時天下漸弊鬱鬱不得志為四愁詩其辭曰美人贈)
(我錦繡段何以報之青玉案商山四皓歌曰煜煜紫芝可以療飢)
醉後答丁十八以詩譏余搥碎黃鶴樓
黃鶴高樓巳搥碎黃鶴仙人無所依黃鶴上天訴玉帝
却放黃鶴江南歸神明太守再雕餙新圖粉壁還芳菲
一州笑我為征客少年往往來相譏君平簾下誰家子
云是遼東丁令威作詩調我驚逸興白雲遶筆窗前飛
待取明朝酒醒罷與君爛漫尋春暉(齊賢曰黃鶴樓事見前賀知章自號)
(四明狂客漢書嚴君平賣卜於成都市日閱數人得百錢足自飬則閉門下簾而授老子遼東華表柱上有鶴)
(云有鳥有鳥丁令威去家千年今始歸城郭雖是人民非士贇曰漢書黃霸為穎川太守吏民咸稱為神)
答裴侍御先行至石頭驛以書見招期月滿泛洞
庭
君至石頭驛寄書黃鶴樓開緘識遠意速此南行舟風
水無定準湍波或滯留憶昨新月生西簷若瓊鈎今來
何所似破鏡懸清秋恨不三五明平湖泛澄流此歡竟
莫遂枉殺王子猷巴陵定近遠持贈解人憂(齊賢曰石頭驛在金)
(陵王逸註楚詞曰曲瓊玉鈎也平湖指洞庭士贇曰古詩三五明月滿四五蟾兔缺枉殺王子猷是用子猷訪)
(戴安道事乘興而來興盡而返)
答高山人兼呈權顧二侯
虹霓掩天光哲后起康濟應運生䕫龍開元掃氛翳太
微廓金鏡端拱清遐裔輕塵集嵩嶽虚點盛明意謬揮
紫泥詔獻納青雲際(齊賢曰虹霓指太平公主輩哲后指元宗郭氏曰雄曰虹謂明盛者)
(雌曰霓謂暗微者金鏡喻明道也白天寶初供奉翰林潛草詔誥紫泥詔見前士贇曰䕫龍唐虞賢臣季康曾)
(作序文曰人生天地間也若流霓之過戸牖輕塵之棲弱草)讒惑英主心恩疎佞臣
計彷徨庭闕下嘆息光隂逝未作仲宣詩先流賈生涕
掛帆秋江上不為雲羅制山海向東傾百川無盡勢我
於鴟夷子相去千餘歲運闊英達稀同風遥執𬒮(士贇曰列)
(子曰地不滿東南百川水源也)登艫望遠水忽見滄浪枻高士何處來
虛舟渺安繫衣貌本淳古文章多佳麗延引故鄉人風
義未淪替顧侯達語默權子識通蔽曾是無心雲俱為
此留滯雙萍昜飄轉獨鶴思凌厲明晨去瀟湘共謁蒼
梧帝(齊賢曰通蔽通塞也)
答杜秀才五松見贈(五松山南陵銅坑西五六里)
昔獻長楊賦天開雲雨歡當時待詔承明裏皆道揚雄
才可觀敕賜飛龍二天馬黃金絡頭白玉鞍浮雲蔽日
去不返總為秋風摧紫蘭(齊賢曰揚雄獻賦待詔承明廷事見前註)角巾東
出商山道採秀行歌詠芝草路逄園綺笑向人兩君解
來一何好聞道金陵龍虎盤還同謝眺望長安千峯夾
水向秋浦五松名山當夏寒銅井炎罏歊(虛驕切氣出貌)九天
赫如鑄鼎荆山前陶公矍鑠呵赤電回禄睢盱揚紫煙
此中豈是久留處便欲燒丹從列仙(齊賢曰商山隸商州楚辭註秀謂芝)
(草東園公綺里季事見前諸葛亮至建業曰鍾阜龍盤銅石城虎踞謝眺有晚登三山還望京邑詩唐志秋浦有)
(有銀南陵舊有銅官治史黃帝採首山之銅鑄鼎於荆山下杜預註曰回禄火神老子註曰睢睢盱盱䟦扈之)
(貌字林曰睢仰目盱張目也)愛聽松風且高卧颼颼吹盡炎氛過登
崖獨立望九州陽春欲奏誰相和聞君往年遊錦城章
仇尚書倒屣迎飛牋絡繹奏明主天書降問迴恩榮骯
髒不能就珪組至今空揚高蹈名(齊賢曰陽春曲名見前成都以江山明麗)
(號為錦城)夫子工文絶世竒五松新作天下推吾非謝尚邀
彦伯異代風流各一時一時相逢樂在今袖拂白雲開
素琴彈為三峡流泉音從兹一别武陵去去後桃花春
水深(齊賢曰謝尚邀彦伯事見前卷註士贇曰三峡流泉琴操名也)
至陵陽山登天柱石詶韓侍御見招隠黃山
韓衆騎白鹿西往華山中玉女千餘人相隨在雲空見
我傳秘訣精誠與天通何意到陵陽遊目送飛鴻天子
昔避狄與君亦乘驄擁兵五陵下長策馭胡戎(齊賢曰列仙傳)
(韓衆齊人為王採藥王不肯服衆自服之遂得仙後劉根字君安於華山見一人乘白鹿車者十餘人左右玉)
(女四人執平筑之節皆生十五六餘再拜乞言神人曰爾聞有韓衆否答聞有之神人曰我是也陵陽山在涇)
(縣西南百里乃竇子明釣得白龍放之之處)時泰解繡衣脱身若飛蓬鸞鳳
翻羽翼啄粟坐樊籠海鶴一笑之思歸向遼東黃山過
石柱巘崿上攅叢因巢翠玉樹忽見浮丘公又引王子
喬吹笙舞松風朗詠紫霞篇請開蘂珠宫步綱繞碧落
倚樹招青童何日可攜手遺形入無窮(齊賢曰黃山隸宣州黃帝與浮)
(丘公遊黃山駐天都峯今有浮丘公仙壇峯崿高峻貌士贇曰紫霞篇即黃庭内景經也經曰上清紫霞虛皇)
(前太上大道玉宸君閒居蘂珠作七言散花五形變萬神是為黃庭曰内篇詠之萬遍升三天秘要經云仙宫)
(中有寥陽之殿蘂珠之闕翠英之房道君在中而說經綱罡氣也即禹步交乾履斗之法道書老君於東極碧)
(落之天浮黎之國書則文於青空之林成紫字之文復授青童天君靈書紫文脩行二十四事)
詶崔十五見招
爾有鳥跡書相招琴溪飲手跡尺素中如天落雲錦讀
罷向空笑疑君在我前長吟字不滅懷袖且三年(齊賢曰書)
(斷曰古文者黃帝史蒼頡所造頡首有四目通於神明仰觀奎星圓曲之勢俯察龜文鳥跡之象采衆美合而)
(為字是曰古文南州有琴溪即琴高控鯉之處)
答王十二寒夜獨酌有懷(士贇曰按此篇造語叙事錯亂顛倒絶無倫次董龍)
(一事尤為可笑决非太白之作乃先儒所謂五季間學太白者所為耳具服者能自别之今釐而置)
(諸卷末)
昨夜吳中雪子猷佳興發萬里浮雲卷碧山青天中道
流孤月孤月滄浪河漢清北斗錯落長庚明懷余對酒
夜霜白玉牀金井冰峥嶸人生飄忽百年内且須酣暢
萬古情(齊賢曰王子猷雪夜乘興訪戴安道事見前西京雜記太極殿前有金井欄士贇曰詩云東有)
(啓明西有長庚註曰旦出謂明星為啓明日既入謂明星為長庚續也)君不能狸膏金距
學鬭雞坐令鼻息吹虹霓君不能學哥舒横行青海夜
帶刀西屠石堡取紫袍吟詩作賦北牎裏萬言不直一
杯水世人聞此皆掉頭有如東風射馬耳(齊賢曰左傳季郈之雞鬭)
(季氏介其雞郈氏為之金距唐哥舒翰為隴右節度副使大震神威軍青海上天寶八載詔翰以朔方河東監)
(牧兵十萬攻吐蕃石堡城克之遂以功加特進)魚目亦笑我請(一作謂)與明月同
驊騮拳跼不能食蹇驢得志鳴春風折楊皇華合流俗
晉君聽琴枉清角巴人誰肯和陽春楚地由來賤竒璞
黃金散盡交不成白首為儒身被輕一談一笑失顔色
蒼蠅貝錦諠謗聲(齊賢曰韓非子曰晉平公問師曠音莫悲於清徵乎師曠曰不如清角公)
(曰寡人願聽之師曠不得巳鼓之一奏有玄雲從北方起再奏之大風至大雨隨之裂幃幕破俎豆隳廓瓦坐)
(者散走平公恐懼伏廊室之間晉國大旱赤地三年)曾參豈是殺人者讒言三及
慈母驚與君論心握君手榮辱於余亦何有孔聖猶聞
傷鳳麟董龍更是何雞狗一生傲岸苦不諧恩疎媒勞
志多乖嚴陵高揖漢天子何必長劒拄頥事玉階逹亦
不足貴窮亦不足悲韓信羞將絳灌比禰衡恥逐屠沽
兒(齊賢曰曾參殺人事見前士贇曰晉載記符生司空王墮剛峻疾惡有嬖人董榮亂政墮疾之如仇略不)
(與言或曰董尚書貴幸公宜降意墮曰董龍是同雞狗而今國士與之言乎榮慙恨勸生誅墮臨刑榮曰公復)
(敢數董龍作雞狗乎堕瞋目訾之龍榮小字東漢書禰衡氣尚剛傲建安初来遊許下是許都新建賢士大夫)
(四方来集咸問衡曰盍從陳長文司馬伯乎對曰吾焉能從屠沽兒耶)君不見季北海英
風豪氣今何在君不見裴尚書土墳三尺蒿棘(一作下)居
少年早欲五湖去見此彌將鍾鼎疎(齊賢曰李邕字太和揚州江都人父)
(善淹貫古今注文選適事而忘意書成以示邕欲有所更善曰試為我補益之邕附事見義善以為不可奪故)
(兩書並行李嶠張廷珪薦之召拜左拾遺元宗即位為陳州刺史仇人告邕贓貸枉法下獄當死許昌男子孔)
(璋上書曰臣與邕平生不欵曲臣知有邕邕不知有臣願代邕死䟽奏得減死貶道化尉流璋嶺南討賊有功)
(徙禮州司馬後歴淄滑二州刺史始邕早有名重義愛士久斥外不與士大夫接因上計入朝人間傳其眉目)
(瓌異至阡陌聚觀後生望風内謁門巷填隘中人臨問索所為文章且進上以讒媚出為北海太守天寶中柳)
(勣有罪下獄邕嘗遺勣馬故吉温使引邕詔就郡杖殺裴之時年七十天下稱李北海邕資性豪放不能治細行)
(尚書未詳)
李太白集分類補註卷十九
李太白集分類補註卷十九
宋楊齊賢集註
元蕭士贇補註
詶
詶談少府(襄漢)
一尉居倏忽梅生有仙骨三事或可羞匈奴哂千秋壯
心屈黃綬浪跡寄滄洲昨觀荆峴作如從雲漢遊老夫
當暮矣蹀足懼驊騮(齊賢曰漢書東南一尉西北一侯梅福補南昌府得仙事見前毛詩)
(三事大夫注謂三公漢田千秋為高寢郎衛太子為江充所讃敗久之千秋訟太子冤上大感悟立拜為大鴻)
(臚數日代劉屈氂為丞相後漢使至匈奴單于問曰聞漢新拜丞相何用得之使者曰以上書言事故單于曰)
(苟如是漢置丞相非用賢也)
詶宇文少府見贈桃竹書筒
桃竹書筒綺繡文良工巧妙稱絶羣靈心圓映三江月
彩質疊成五色雲中藏寶訣峨眉去千里提携長憶君
五月東魯行答汶上君
五月梅始(一作子)黃蠶凋桑柘空魯人重織作機杼鳴簾
櫳顧余不及仕學劒來山東舉鞭訪前途獲笑汶上翁
下愚忽壯士未足論窮通(齊賢曰漢志泰山郡汶水出萊州入齊)我以一
箭書能取聊城功終然不受賞羞與時人同西歸去直
道落日昏隂虹此(一作我)去爾勿言甘心如轉蓬(齊賢曰史記齊)
(田單攻聊城歲餘不下魯仲連乃為書矢以射城中遺燕將燕將得書泣三日乃自殺聊城亂田單遂屠聊城)
(歸每言仲連欲爵之魯仲連逃隱於海上曰吾與富貴而詘於人寧貧賤而輕世肆志焉白意指林甫國忠輩)
(昏蔽其君)
早秋單父南樓酬竇公衡
白露見日滅紅顔隨霜凋别君若俯仰春芳辭秋條泰
山嵯峩夏雲在疑是白波漲東海散為飛雨川上來遥
帷却卷清浮埃知君獨坐青軒下此時結念同所懷我
閉南樓看道書幽簾清寂在仙居曾無好事來相訪賴
爾高文一起予
山中問答
問余何意(一作事)棲碧山笑而不答心自閒桃花流水杳
然去别有天地非人間(齊賢曰蜀志人問諸葛亮之志亮抱膝笑而不答)
答友人贈烏紗帽
領得烏紗帽全勝白接䍦山人不照鏡稚子道相宜(齊賢)
(曰稚子接䍦見前)
詶張司馬贈墨
上黨碧松煙夷陵丹砂末蘭麝凝珍墨精光乃堪掇黃
頭奴子雙鴉鬟錦囊飬之懷袖間今日贈余蘭亭去興
來灑筆會稽山(齊賢曰唐潞州上黨郡土貢墨峽州夷陵郡掇拾也錦囊事見前越州會稽郡)
(山隂縣有蘭渚渚有亭王羲之祓禊處)
答湖州迦葉司馬問白是何人
青蓮居士謫仙人酒肆藏名三十春湖州司馬何須問
金粟如來是後身(齊賢曰青蓮居士太白自號也)
答長安崔少府叔封遊終南翠微寺太宗皇帝金
沙泉見寄
河伯見海若傲然誇秋水小物昧遠圖寧知通方士多
君紫霄意獨往蒼山裏地古寒雲深巖高長風起(齊賢曰莊)
(子秋水時至百川灌河涇流之大兩涘渚涯之間不辨牛馬於是河伯欣然自喜以天下之美為盡在已順流)
(而東行至於北海東面而觀不見水涯於是河伯始旋其面目望洋向若而嘆曰野語有之曰聞道自以為莫)
(已若者我之謂也吾長見笑於大方之家北海若曰井蛙不可以語於海者拘於虚也夏䖝不可以語於冰者)
(篤於時也曲士不可以語於道者束於教也今爾出於涯涘觀於大海乃知爾醜)初登翠微嶺
復憩金沙泉踐苔朝霜滑弄波夕月圓飲彼石下流結
蘿宿溪煙鼎湖夢渌水龍駕空(一作何)茫然早行子午關
(一作間一作峯)却登山路遠(一作却嘆山路遠又作頗識關路遠)拂琴聽霜猿滅
燭乃呈飯人煙無明異鳥道絶往返(齊賢曰貞觀十二年終南大和宫改)
(為翠微宫金沙泉近寺之泉也鼎湖夢指太宗也事見三卷漢書王莽開子午道因置子午關士贇曰長安志)
(翠微宫在萬年縣終南山上)攀厓倒青天下視白日晚既過(一作遇)石
門隠還唱(一作聞)石潭歌涉雪搴紫芳(一作採紫莖)濯纓想(一作)
(掬)清波此人不可見此地君自過為余謝風泉其如幽
意何(齊賢曰石門在魯王逸注楚詞搴採取也士贇曰紫芳紫蘭也)
贈李十二左司郎中崔宗之
涼秋八九月白露空園亭耿耿意不暢稍稍(一作悄悄)風華
聲思見雄俊士共話今古情李侯忽來儀把袂苦不早
清論既抵掌玄談又絶倒分明楚漢事歴歴王霸道(齊賢)
(曰稍所交切士贇曰記月令立秋日涼風至後五日白露降爾雅稍稍櫂也郭璞曰謂木無枝柯稍櫂長而殺)
(也)檐囊無俗物訪古千里餘袖有七首劍懷中茂陵書
雙眸光照人詞賦凌子虛酌酒絃素琴霜氣正凝結平
生心中事今日為君說我家有别業寄在嵩之陽明月
出高岑清溪澄素光雲散牎戸静風吹松桂香子若同
斯遊千載不相忘(齊賢曰有底曰囊無底曰橐司馬相如既病免家居茂陵天子曰相如病)
(甚可往從悉取其書使使往而相如已死妻曰長卿時已著書人又取去長卿未死時為一卷書有使朱求書)
(奏之其遺札書言封禪事初上讀子虚賦而善之曰朕獨不與此人同時哉楊得意曰臣邑人司馬相如自言)
(為此賦上驚乃召問相如相如曰有之唐河南府登封縣本嵩陽)
詶崔五郎中
朔雲横高天萬里起秋色壯士心飛揚落日空嘆息長
嘯出原野凛然寒風生幸遭聖明時功業猶未成柰何
懷良圖鬱悒獨愁坐杖策尋英豪立談乃知我(齊賢曰鄧禹聞)
(光武安集河北即杖策北渡士贇曰鬱悒憂也)崔公生民秀𬗟邈青雲姿制作
參造化託諷含神祗海嶽尚可傾吐諾終不移是時霜
飈寒逸興臨華池起舞拂長劒四座皆揚眉因得窮
歡情贈我以新詩又結汗漫期九垓遠相待舉身憩
蓬壺濯足弄滄海從此凌倒景一去無時還朝遊明
光宫暮入閶闔關但得長把袂何必嵩丘山(齊賢曰蓬壺蓬)
(萊方壺也漢武帝起明光宫師古曰三輔黃圖云在城中淮南子注云閶闔始升天之門上帝所居紫微宫門)
(也)
以詩代書答元丹丘
青鳥(一作烏)海上來今朝發何處口銜雲錦字(一作書)與我
忽飛去鳥去凌紫煙書留綺窗前開緘方(一作時)一笑乃
是故人傳故人深相勗憶我勞心曲離居在咸陽三見
秦草綠置書雙袂間引領不暫閒長望(一作歎)杳難見浮
雲横遠山(齊雲曰後漢書梁冀弟舍窗牖皆有綺䟽)
金門答蘇秀才
君還石門日朱火始改木春草如有情山中尚含綠折
芳愧遥憶永路當自勗遠見故人心平生以此足(齊賢曰即)
(鑚燧改火)巨海納百川麟閣多才賢獻書入金闕酌醴奉瓊
筵屢恭白雲唱恭聞黃竹篇恩光照拙薄雲漢希騰遷
銘鼎儻云遂扁舟方渺然(齊賢曰漢宫室䟽特造麒麟閣以藏秘書賢才列子穆王)
(賓于西王母觴于瑶池之上王母為王謠詩名白雲穆天子傳曰天子休于回中大寒北風雨雪天子作詩三)
(章以哀人夫我徂黃竹員口閟寒乃宿於黃竹祭統曰鼎有銘銘者自名也自名以稱揚先祖之美而明著之)
(後世者也扁舟言功成名遂身退如范蠡扁舟泛五湖也)我留在金門君去卧丹壑
未果三山期遥欣一丘樂玄珠寄象罔赤水非廖廓願
狎東海鷗共營西山藥栖巖君寂滅處士魚龍蠖良辰
不同賞永日應閒居鳥吟簷間樹花落窗下書緣溪見
綠篠隔岫窺紅蕖(齊賢曰莊子黃帝遊于赤水之北還歸遺其玄珠使知索之而不得使離)
(朱索之而不得使契詬索之而不得乃使象㒺象罔得之列子海上之人有好鷗鳥者每旦之海上從鷗鳥遊)
(鷗鳥之至往來而不止)採薇行笑歌眷我情何已月出石鏡間松
鳴風琴裏得心自非妙外物空頽靡身世如兩忘從君
老煙水(齊賢曰史記伯夷叔齊隐于首陽山作歌曰登彼西山兮採其薇矣石鏡見前)
詶坊州王司馬與閻正字對雪見贈
遊子東南來自宛適京國飄然無心雲倏忽復西北訪
戴昔未偶尋嵇此相得愁顔發新歡終宴叙前識(齊賢曰王)
(子猷雪夜訪戴安道事見前晉書稽康會稽上虞人東平吕安服康高致每一相思輙千里命駕)閻公
漢庭舊沉鬱富才力價重銅龍樓聲高重門側寧期此
相遇華館陪遊息積雪明遠峯寒城鎖春色主人蒼生
望假我青雲翼風水如見資投竿佐皇極(齊賢曰史記上召田叔與)
(語漢庭臣無能出其右者前漢太子宫有銅龍樓)
詶中都小吏攜斗酒雙魚於逆旅見贈
魯酒若琥珀(一作琥珀色)汶魚紫錦鱗山東豪吏有俊氣手
攜(一作持)此物贈遠人意氣相傾兩相顧斗酒雙魚表情
素雙鰓呀呷鰭鬛張蹳刺銀盤欲飛去呼兒拂几霜刃
揮紅肌花落白雪霏為君下筯一餐飽(一作罷)醉著金鞍
上馬歸(齊賢曰琥珀注松脂入地千年為茯苓茯苓千年為琥珀汶水出泰山萊蕪縣)
詶張卿夜宿南陵見贈
月出魯城東明如天上雪魯女驚莎雞鳴雞應秋節當
君相思夜火落金風高河漢掛戸牖欲濟無輕舠(齊賢曰火)
(落大火西流也舠小船也士贇曰梁元帝纂要曰秋曰高秋風曰金風)我昔辭林丘雲龍
忽相見客星動太微朝去洛陽殿爾來得茂彦七葉仕
漢餘身為下邳客家有圮橋書傅說未夢時終當起巖
野萬古騎辰星光輝照天下(齊賢曰賀知章薦太白召見待詔漢嚴光足加帝腹)
(感客星犯御座晉天文志太微天子庭也五帝座也良亡匿下邳於圯橋遇老父受書書說命高宗夢得說使)
(百工營求諸野得諸傅巖乘東維騎箕尼而比於列星終古不忒)與君各未遇長策委
蒿萊寶刀隠五匣鏽澁空莓苔遂令世上愚輕我土與
灰一朝攀龍去鼃黽安在哉故山定有酒與爾傾金罍
(齊賢曰齊魯間謂鼃為蟈黽耿黽也尤怒鳴聒人)
詶岑勛見尋就元丹丘對酒相待以詩見招
黃鶴東南來寄書寫心曲倚松開其緘憶我腸斷續不
以千里遥命駕來相招中逢元丹丘登嶺宴碧霄對酒
忽思我長嘯臨清颷(齊賢曰鄂州有黃鶴樓因黃鶴山以名相傳費文禕得仙駕鶴憩此)
(世說吕安思稽康千里命駕)蹇予未相知茫茫綠雲垂俄然素書及
解此長渴饑策馬望山月途窮造階墀喜兹一會面若
覩瓊樹枝憶君我遠來我歡方速至開顔酌美酒樂極
忽成醉我情既不淺君意方亦深相知兩相得一顧輕
千金且向山客笑與君論素心(齊賢曰離騷註蹇難也)
答從弟幼成過西園見贈
一身自瀟灑萬物何囂諠拙薄謝明時棲閒居故園二
季過舊壑四鄰馳華軒衣劒照松宇賓徒光石門山童
薦珍果野老開芳樽上陳樵漁事下敘農圃言昨來荷
花滿今見蘭苕繁一笑復一歌不知夕景昏醉罷同所
樂此情難具論(齊賢曰鄭玄禮記注曰聞諠囂則人意動作孔安國曰伯仲叔季順少長也文)
(中子註關子明霍及皆隠於樵漁)
詶王補闕惠翼莊廟宋丞泚贈别
學道三千春自言羲和人軒蓋宛若夢雲松長相親偶
將二公合復與三山鄰喜結海上契自為天外賓鸞翮
我先鎩(所戒切)龍性君莫馴(齊賢曰孔安國註堯典曰重黎之後羲和夢世掌天地四)
(時之官南史陶潛嘗言五六月北忩下卧遇涼風暫至自謂是羲皇上人說苑翟黃乘車戴華蓋田子方怪而)
(問之曰吾禄厚得此軒蓋鎩摧翼也)朴散不尚古時訛皆失真勿踏荒
溪坡朅(丘傑切去也)來浩然津薜帶何辭楚桃源堪避秦世
迫且離别心在期隠淪詶贈非炯誡永言銘佩紳(齊賢曰陶)
(潛桃花源記事見二卷桓譚新論天下神人五一曰神仙二曰隠淪士贇曰楞嚴經曰云何汝今以動為身以)
(動為境從始至終念念此滅遺失真性顛倒行事性心失真認物為已輪回是中自取流轉)
詶裴侍御對雨感時見贈(金陵)
雨色秋來寒風嚴清江爽孤高繡衣人瀟灑青霞賞平
生多感激忠義非外奬禍連積怨生事及徂川往楚邦
有壯士鄢郢翻掃蕩申包哭秦庭泣血將安仰鞭屍辱
已及堂上羅宿莽頗似今之人蟊賊陷忠讜渺然一水
隔何由税歸鞅日夕聽猿怨懷賢盈夢想(齊賢曰漢書表侍御史有)
(綉衣直指伍子胥傳吳王闔閭悉興師與唐蔡伐楚楚將子常敗走奔鄭吳乘勝而前五戰遂入郢昭王出奔)
(吳師入郢子胥掘楚平王墓出其尸鞭之三百然後巳申包胥求救於秦秦不許包胥立於秦庭晝夜哭七日)
(七夜不絶其聲秦哀公憐之遣車五百乘救楚敗吳昭王復入郢毛詩註食心曰螟食葉曰螣食根曰蟊食節)
(曰賊說文鞅頸組又曰柔革士贇曰說文税或作脱即孟子不脱冕而行之義)
贈李十二(士贇曰此詩乃攝監察御史崔成甫贈太白者附此)
我是瀟湘放逐臣君辭明主漢江濱天外常求太白老
金陵捉得酒仙人
詶崔侍御
嚴陵不從萬乘遊歸卧空山釣碧流自是客星辭帝座
元非太白醉揚州(齊賢曰逸史章仇兼瓊鎮西川訪道術士有一鬻酒者每有紗帽藜杖四)
(人來飲酒至數斗積至十餘石即併還之且言愛詩孫思邈因報章仇公公專令探之忽一日又來公遂潛往)
(從者三四人公照至前躍出再拜自稱姓名相顧徐起唯柴燼四枚在座前不復見矣時玄宗好道公奏其事)
(詔召孫公問之曰此太白酒星仙格絶高每遊人間飲酒處處皆至尤樂蜀中)
翫月金陵城西孫楚酒樓達曙歌吹日晚乘醉著
紫綺裘烏紗巾與酒客數人棹歌秦淮往石頭訪
崔四侍御
昨翫西城月青天垂王鈎朝沽金陵酒歌吹孫楚樓忽
憶繡衣人乘船往石頭草褁烏紗巾倒被紫綺裘兩岸
拍手笑疑是王子猷酒客十數公崩騰醉中流謔浪棹
海客喧呼傲陽侯(齊賢曰孫權治建鄴作石頭城王子猷雪夜訪戴逵事見前高綉淮南子)
(註曰陽國侯溺死於水其神能為大波)半道逢吳姬卷簾出揶揄我憶君
到此不知狂與羞一月一見君三杯便迴橈捨舟共連
袂行上南渡橋興發歌綠水秦客為之搖雞鳴復相招
清宴逸雲霄贈我數百字字字凌風颷繫之衣裘上相
憶每長謠(齊賢曰揶揄舉手相弄也)
江上答崔宣城
太華三芙蓉明星玉女峯尋仙下西嶽陶令忽相逢問
我將何事湍波歴幾重貂裘非季子鶴氅似王恭謬忝
燕臺召而陪郭隗蹤水流知入海雲去或從龍樹繞蘆
洲月山鳴鵲鎮鐘還期如可訪台嶺蔭長松(齊賢曰陶潛為彭澤)
(令晉王恭美姿儀嘗衣鶴氅裘涉雪而行孟昶見之曰此真神仙中人也唐志宣州南陵縣有鵲頭鎮士贇曰)
(太華山芙蓉明星玉女峯蘇季子黑貂之裘敝燕昭王築臺師郭隗事並見前)
答族姪僧中孚贈玉泉仙人掌茶
余聞荆州玉泉寺近清溪諸山山洞往往有乳窟窟
中多玉泉交流其中有白蝙蝠大如鴉按仙經蝙蝠
一名仙鼠千歲之後體白如雪棲則倒懸蓋飲乳水
而長生也其水邊處處有茗草羅生枝葉如碧玉唯
玉泉其公常來而飲之年八十餘歲顔色如桃花而
此茗清香滑熟異於他者所以能還童振枯扶人夀
也余遊金陵見宗僧中孚示余茶數十片拳然重疊
其狀如手號為仙人掌茶蓋新出乎玉泉之山曠古
未覿因持之見遺兼贈詩要余答之遂有此作後之
高僧大隠知仙人掌茶發乎中孚禪子及青蓮居士
李白也
常聞玉泉山山洞多乳窟仙鼠如白鴉倒懸清溪月茗
生此中石玉泉流不歇根柯洒芳津採服潤肌骨叢老
卷綠葉枝枝相接連曝成仙人掌仙拍洪崖肩舉世未
見之其名定誰傳宗英乃禪伯投贈有佳篇清鏡燭無
鹽顧慙西子妍朝坐有餘興長吟播諸天(齊賢曰抱扑子曰千歲蝙)
(蝠色如雪集則倒懸腦重故也新序無鹽齊之醜女)
詶裴侍御留岫師彈琴見寄
君同鮑明遠邀彼休上人鼓琴亂白雪秋變江上春瑶
草綠未衰攀翻寄情親相思兩不見流淚空盈巾(齊賢曰鮑)
(照字明遠為宋臨江王參軍沈約宋書曰沙門惠休善屬文徐堪之與之甚厚世祖命使還俗本姓湯位至揚)
(州從事陽春白雪曲名也)
張相公出鎮荆州尋除大子詹事余時流夜郎行
至江夏與張公去千里公因太府丞王昔使車寄
羅衣二事及五月五日贈余詩余答以此詩
張衡殊不樂應有四愁詩慙君錦繡段贈我慰相思鴻
鵠復矯翼鳳凰憶故池榮樂一如此商山老紫芝(齊賢曰張)
(衡四愁詩序曰張衡不樂久處機密陽嘉中出為河間相時天下漸弊鬱鬱不得志為四愁詩其辭曰美人贈)
(我錦繡段何以報之青玉案商山四皓歌曰煜煜紫芝可以療飢)
醉後答丁十八以詩譏余搥碎黃鶴樓
黃鶴高樓巳搥碎黃鶴仙人無所依黃鶴上天訴玉帝
却放黃鶴江南歸神明太守再雕餙新圖粉壁還芳菲
一州笑我為征客少年往往來相譏君平簾下誰家子
云是遼東丁令威作詩調我驚逸興白雲遶筆窗前飛
待取明朝酒醒罷與君爛漫尋春暉(齊賢曰黃鶴樓事見前賀知章自號)
(四明狂客漢書嚴君平賣卜於成都市日閱數人得百錢足自飬則閉門下簾而授老子遼東華表柱上有鶴)
(云有鳥有鳥丁令威去家千年今始歸城郭雖是人民非士贇曰漢書黃霸為穎川太守吏民咸稱為神)
答裴侍御先行至石頭驛以書見招期月滿泛洞
庭
君至石頭驛寄書黃鶴樓開緘識遠意速此南行舟風
水無定準湍波或滯留憶昨新月生西簷若瓊鈎今來
何所似破鏡懸清秋恨不三五明平湖泛澄流此歡竟
莫遂枉殺王子猷巴陵定近遠持贈解人憂(齊賢曰石頭驛在金)
(陵王逸註楚詞曰曲瓊玉鈎也平湖指洞庭士贇曰古詩三五明月滿四五蟾兔缺枉殺王子猷是用子猷訪)
(戴安道事乘興而來興盡而返)
答高山人兼呈權顧二侯
虹霓掩天光哲后起康濟應運生䕫龍開元掃氛翳太
微廓金鏡端拱清遐裔輕塵集嵩嶽虚點盛明意謬揮
紫泥詔獻納青雲際(齊賢曰虹霓指太平公主輩哲后指元宗郭氏曰雄曰虹謂明盛者)
(雌曰霓謂暗微者金鏡喻明道也白天寶初供奉翰林潛草詔誥紫泥詔見前士贇曰䕫龍唐虞賢臣季康曾)
(作序文曰人生天地間也若流霓之過戸牖輕塵之棲弱草)讒惑英主心恩疎佞臣
計彷徨庭闕下嘆息光隂逝未作仲宣詩先流賈生涕
掛帆秋江上不為雲羅制山海向東傾百川無盡勢我
於鴟夷子相去千餘歲運闊英達稀同風遥執𬒮(士贇曰列)
(子曰地不滿東南百川水源也)登艫望遠水忽見滄浪枻高士何處來
虛舟渺安繫衣貌本淳古文章多佳麗延引故鄉人風
義未淪替顧侯達語默權子識通蔽曾是無心雲俱為
此留滯雙萍昜飄轉獨鶴思凌厲明晨去瀟湘共謁蒼
梧帝(齊賢曰通蔽通塞也)
答杜秀才五松見贈(五松山南陵銅坑西五六里)
昔獻長楊賦天開雲雨歡當時待詔承明裏皆道揚雄
才可觀敕賜飛龍二天馬黃金絡頭白玉鞍浮雲蔽日
去不返總為秋風摧紫蘭(齊賢曰揚雄獻賦待詔承明廷事見前註)角巾東
出商山道採秀行歌詠芝草路逄園綺笑向人兩君解
來一何好聞道金陵龍虎盤還同謝眺望長安千峯夾
水向秋浦五松名山當夏寒銅井炎罏歊(虛驕切氣出貌)九天
赫如鑄鼎荆山前陶公矍鑠呵赤電回禄睢盱揚紫煙
此中豈是久留處便欲燒丹從列仙(齊賢曰商山隸商州楚辭註秀謂芝)
(草東園公綺里季事見前諸葛亮至建業曰鍾阜龍盤銅石城虎踞謝眺有晚登三山還望京邑詩唐志秋浦有)
(有銀南陵舊有銅官治史黃帝採首山之銅鑄鼎於荆山下杜預註曰回禄火神老子註曰睢睢盱盱䟦扈之)
(貌字林曰睢仰目盱張目也)愛聽松風且高卧颼颼吹盡炎氛過登
崖獨立望九州陽春欲奏誰相和聞君往年遊錦城章
仇尚書倒屣迎飛牋絡繹奏明主天書降問迴恩榮骯
髒不能就珪組至今空揚高蹈名(齊賢曰陽春曲名見前成都以江山明麗)
(號為錦城)夫子工文絶世竒五松新作天下推吾非謝尚邀
彦伯異代風流各一時一時相逢樂在今袖拂白雲開
素琴彈為三峡流泉音從兹一别武陵去去後桃花春
水深(齊賢曰謝尚邀彦伯事見前卷註士贇曰三峡流泉琴操名也)
至陵陽山登天柱石詶韓侍御見招隠黃山
韓衆騎白鹿西往華山中玉女千餘人相隨在雲空見
我傳秘訣精誠與天通何意到陵陽遊目送飛鴻天子
昔避狄與君亦乘驄擁兵五陵下長策馭胡戎(齊賢曰列仙傳)
(韓衆齊人為王採藥王不肯服衆自服之遂得仙後劉根字君安於華山見一人乘白鹿車者十餘人左右玉)
(女四人執平筑之節皆生十五六餘再拜乞言神人曰爾聞有韓衆否答聞有之神人曰我是也陵陽山在涇)
(縣西南百里乃竇子明釣得白龍放之之處)時泰解繡衣脱身若飛蓬鸞鳳
翻羽翼啄粟坐樊籠海鶴一笑之思歸向遼東黃山過
石柱巘崿上攅叢因巢翠玉樹忽見浮丘公又引王子
喬吹笙舞松風朗詠紫霞篇請開蘂珠宫步綱繞碧落
倚樹招青童何日可攜手遺形入無窮(齊賢曰黃山隸宣州黃帝與浮)
(丘公遊黃山駐天都峯今有浮丘公仙壇峯崿高峻貌士贇曰紫霞篇即黃庭内景經也經曰上清紫霞虛皇)
(前太上大道玉宸君閒居蘂珠作七言散花五形變萬神是為黃庭曰内篇詠之萬遍升三天秘要經云仙宫)
(中有寥陽之殿蘂珠之闕翠英之房道君在中而說經綱罡氣也即禹步交乾履斗之法道書老君於東極碧)
(落之天浮黎之國書則文於青空之林成紫字之文復授青童天君靈書紫文脩行二十四事)
詶崔十五見招
爾有鳥跡書相招琴溪飲手跡尺素中如天落雲錦讀
罷向空笑疑君在我前長吟字不滅懷袖且三年(齊賢曰書)
(斷曰古文者黃帝史蒼頡所造頡首有四目通於神明仰觀奎星圓曲之勢俯察龜文鳥跡之象采衆美合而)
(為字是曰古文南州有琴溪即琴高控鯉之處)
答王十二寒夜獨酌有懷(士贇曰按此篇造語叙事錯亂顛倒絶無倫次董龍)
(一事尤為可笑决非太白之作乃先儒所謂五季間學太白者所為耳具服者能自别之今釐而置)
(諸卷末)
昨夜吳中雪子猷佳興發萬里浮雲卷碧山青天中道
流孤月孤月滄浪河漢清北斗錯落長庚明懷余對酒
夜霜白玉牀金井冰峥嶸人生飄忽百年内且須酣暢
萬古情(齊賢曰王子猷雪夜乘興訪戴安道事見前西京雜記太極殿前有金井欄士贇曰詩云東有)
(啓明西有長庚註曰旦出謂明星為啓明日既入謂明星為長庚續也)君不能狸膏金距
學鬭雞坐令鼻息吹虹霓君不能學哥舒横行青海夜
帶刀西屠石堡取紫袍吟詩作賦北牎裏萬言不直一
杯水世人聞此皆掉頭有如東風射馬耳(齊賢曰左傳季郈之雞鬭)
(季氏介其雞郈氏為之金距唐哥舒翰為隴右節度副使大震神威軍青海上天寶八載詔翰以朔方河東監)
(牧兵十萬攻吐蕃石堡城克之遂以功加特進)魚目亦笑我請(一作謂)與明月同
驊騮拳跼不能食蹇驢得志鳴春風折楊皇華合流俗
晉君聽琴枉清角巴人誰肯和陽春楚地由來賤竒璞
黃金散盡交不成白首為儒身被輕一談一笑失顔色
蒼蠅貝錦諠謗聲(齊賢曰韓非子曰晉平公問師曠音莫悲於清徵乎師曠曰不如清角公)
(曰寡人願聽之師曠不得巳鼓之一奏有玄雲從北方起再奏之大風至大雨隨之裂幃幕破俎豆隳廓瓦坐)
(者散走平公恐懼伏廊室之間晉國大旱赤地三年)曾參豈是殺人者讒言三及
慈母驚與君論心握君手榮辱於余亦何有孔聖猶聞
傷鳳麟董龍更是何雞狗一生傲岸苦不諧恩疎媒勞
志多乖嚴陵高揖漢天子何必長劒拄頥事玉階逹亦
不足貴窮亦不足悲韓信羞將絳灌比禰衡恥逐屠沽
兒(齊賢曰曾參殺人事見前士贇曰晉載記符生司空王墮剛峻疾惡有嬖人董榮亂政墮疾之如仇略不)
(與言或曰董尚書貴幸公宜降意墮曰董龍是同雞狗而今國士與之言乎榮慙恨勸生誅墮臨刑榮曰公復)
(敢數董龍作雞狗乎堕瞋目訾之龍榮小字東漢書禰衡氣尚剛傲建安初来遊許下是許都新建賢士大夫)
(四方来集咸問衡曰盍從陳長文司馬伯乎對曰吾焉能從屠沽兒耶)君不見季北海英
風豪氣今何在君不見裴尚書土墳三尺蒿棘(一作下)居
少年早欲五湖去見此彌將鍾鼎疎(齊賢曰李邕字太和揚州江都人父)
(善淹貫古今注文選適事而忘意書成以示邕欲有所更善曰試為我補益之邕附事見義善以為不可奪故)
(兩書並行李嶠張廷珪薦之召拜左拾遺元宗即位為陳州刺史仇人告邕贓貸枉法下獄當死許昌男子孔)
(璋上書曰臣與邕平生不欵曲臣知有邕邕不知有臣願代邕死䟽奏得減死貶道化尉流璋嶺南討賊有功)
(徙禮州司馬後歴淄滑二州刺史始邕早有名重義愛士久斥外不與士大夫接因上計入朝人間傳其眉目)
(瓌異至阡陌聚觀後生望風内謁門巷填隘中人臨問索所為文章且進上以讒媚出為北海太守天寶中柳)
(勣有罪下獄邕嘗遺勣馬故吉温使引邕詔就郡杖殺裴之時年七十天下稱李北海邕資性豪放不能治細行)
(尚書未詳)
李太白集分類補註卷十九
