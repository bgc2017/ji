李太白集分類補註卷十
宋楊齊賢集註
元蕭士贇補註
贈
秋日鍊藥院鑷白髮贈元六兄林宗
木落識歲秋瓶冰知天寒桂枝日巳綠拂雪凌雲端弱
齡接光景矯翼攀鴻鸞(齊賢曰淮南子葉落而知天下之秋見瓶凍而知天下之寒)
投分三十載榮枯同所歡長吁望青雲鑷白坐相看秋
顔入曉鏡壯髮凋危冠(齊賢曰李善曰分猶志也南史欎林王五歲戲高帝傍帝令左)
(右鑷白髮問王我誰耶曰太翁帝笑曰豈有為人作曾祖而鑷白髮者乎)窮與鮑生賈飢從
漂母飡時來極天人道在豈吟嘆(士贇曰管仲與鮑叔賈分財漂母飯韓信)
(二事詳並見三卷註)樂毅豈適趙蘇秦初說韓卷舒固在我何事
空摧殘(齊賢曰樂毅并護趙楚魏燕之兵以伐齊破之下齊七十餘城獨莒即墨未服會昭王死子立)
(為燕惠王王自為太子時嘗不快於樂毅齊田單聞之縱反間於是惠王使騎刧代將而召樂毅毅畏誅西降)
(趙趙封毅於觀津號望諸君蘇秦說燕文侯文侯資秦車馬金帛以至趙說趙肅侯肅侯乃飾車百乘黃金千)
(鎰白璧百雙錦繡千純以約諸侯於是說韓宣惠王曰鄙諺曰寧為雞口無為牛後今西面交臂而臣事秦何)
(異於牛後韓主攘臂瞋目按劒仰天太息曰寡人雖不肖必不能事秦敬奉社稷以從)
書情贈蔡舍人雄
嘗高謝太傳携妓東山門楚舞醉碧雲吳歌斷清猨暫
因蒼生起談笑安黎元余亦愛此人丹霄冀飛翻(齊賢曰符)
(堅百萬入寇安石用謝玄謝石等拒之符堅大敗於淝水因以亡國此談笑安黎元也)遭逢聖明
主敢進興亡言白璧竟何辜青蠅遂成冤一朝去京國
十載客梁園猛犬吠九關殺人賁精䰟(齊賢曰青蠅刺讒也)皇穹
雪冤枉白日開昏氛太階得䕫龍桃李滿中原倒海索
明月凌山採芳蓀愧無横草功虚負雨露恩跡謝雲臺
閣心隨天馬鞍(士贇曰楚詞注曰蓀香草也漢終軍日軍無横草之功後漢顯宗追感前世功)
(臣乃圖畫二十八將於南宫雲臺士贇曰張洗曰明月寶珠也)夫子王佐才而今復誰
論層飈振六翮不日思騰騫我縱五湖棹煙濤恣崩奔
夢釣子陵湍英風𬗟猶存彼希客星隱弱植不足援千
里一回首萬里一長歌黃鶴不復來清風愁柰何舟浮
瀟湘月山倒洞庭波投汩笑古人臨濠得天和閒時田
畆中搔背牧雞鵝别離解相訪應在武陵多(士贇曰應劭曰汨水)
(在羅故曰汨羅正義曰羅城縣在湘隂縣東北六十里縣北有汨水汨音覓淮南子曰顔回夭死季由葅於衛)
(皆迫於性命之情而不得天和者也)
憶襄陽舊遊贈馬少府巨
昔為大堤客曾上山公樓開牎碧嶂滿拂鏡滄江流高
冠佩雄劒長揖韓荆州此地别夫子今來思舊遊(齊賢曰大)
(堤在襄陽晉永嘉三年山簡出鎮襄陽故有山谷樓太白與韓荆州書曰天下談士相聚而言曰生不用封萬)
(戸侯但願一識韓荆州何令人之景慕一至於此耶又曰願開張心顔不以長揖見拒)朱顔君未
老白髮我先秋壯志恐蹉跎功名若雲浮歸心結遠夢
落日懸春愁空思羊叔子墮淚峴山頭(士贇曰羊叔子事見前卷)
對雪獻從兄虞城宰
昨夜梁園裏弟寒兄不知庭前看玉樹腸斷憶連枝(士贇)
(曰梁園雪事見前卷註)
訪道安陵遇蓋還為余造眞籙臨别留贈(蓋音盍)
清水見白石仙人識青童安陵蓋夫子十歲與天通(士贇)
(曰安陵属右扶風)懸何與微言談論安可窮能令二千石撫背
驚神聦揮毫贈新詩高價掩山東至今平原客感激慕
清風(齊賢曰山東太行山之東也士贇曰晉郭象好老莊能清言王衍每云聽郭象語如懸河瀉水注而)
(不竭)學道北海仙傳書蘂珠宫丹田了玉闕白日思雲空
為我草眞籙天人慙妙工七元洞豁落八角輝星虹(齊賢)
(曰黃庭内景經云閒居蘂珠作七言道書二十四炁浮沉關鎻訣曰臍下一寸三分為丹田丹田者鼎器也日)
(晶月華入鼎成丹又曰玉樓臺是喉嚨結嚨闕是胸臆絳宫是心士贇曰西昇經老君謂尹喜曰吾將汝上朝)
(玉宸遊歷帝鄉作是語巳遂徧歷九天上昇上清玉闕珠城蘂珠宫白日思雲空者飄飄然有凌雲氣遊天地)
(間志也後魏道釋志泰常二年丁巳老君再降賜道士冠謙之符籙七十卷眞玉籙一卷上元者道家所謂北)
(斗七元星君也豁落者所謂豁落斗也按靈書紫文二十四事内有神虎金虎消魔豁落流金之章三洞眞經)
(曰真文者五方眞炁之精凝結成文八角垂芒或為雲篆之形或成走獸之狀)三災蕩璿璣蛟
龍翼微躬舉手謝天地虚無齊始終黃金滿高堂答荷
難克充(士贇曰馬融云日月星辰皆以璿璣玉衡度知其盈縮進退莊子恬淡寂寞虚無無為此天地)
(之平而道德之篤也又萬物一齊孰長孰短道無終始物有死坐)下笑世上士沉䰟北
羅鄷昔日萬乘墳今成一科蓬贈言若何重實此輕華
嵩(齊賢曰涪州鄷都觀乃北都羅鄷所治名平都福地内經曰下離塵境上界玉京注云玉京無為之天三)
(十二帝之都玉京之下乃崑崙北都羅鄷北帝三十六洞所居士贇曰玉格曰羅鄷山在北方癸地周迴三萬)
(里高二千六百里是為六天鬼神之宫人死皆至其中)
贈崔郎中之金陵
胡鴈樓海翼翺翔鳴素秋驚雲辭沙朔飄蕩迷河洲(齊賢)
(曰時宗之謫官金陵故有此贈)有如飛蓬人去逐萬里遊登高望浮雲
彷彿如舊丘(齊賢曰商君書飛蓬遇飄風而行千里乘風之勢也)日從海傍没水
向天邊流長嘯倚孤劒目極心悠悠歲晏歸去來富貴安可
求仲尼七十說歴聘莫見收魯連逃千金珪組豈可酬(齊賢曰孔)
(子歴聘七十餘國而不遇士贇曰史記平原君欲封魯仲連爵及以千金為魯仲連壽仲連辭讓不受遂辭去終身不復)
(見)時哉苟不會草木為我儔希君同攜手長往南山幽
贈崔諮議
綠驥本天馬素非伏櫪駒長嘶向清風倏忽凌九區何
言西北至却走東南隅世道有飜覆前期難豫圖希君
一剪拂猶可騁中衢
贈昇州王使君忠臣
六代帝王國三吳佳麗城賢人當重寄天子借高名巨
海一邊靜長江萬里清應湏救趙策未肯棄侯嬴(齊賢曰唐)
(昇州六代吳晉宋齊梁陳所都出謝朓詩江南佳麗地金陵帝王州昇州東極於海西帶長江至於岷山士贇)
(曰吳群吳興丹陽為三吳丹陽即今建康府侯嬴教公子無忌救趙事見三卷註)
贈别從甥高五
魚目高太山不如一璵璠賢甥即明月聲價動天門能
成吾宅相不减魏陽元自顧寡籌略功名安所存(齊賢曰晉)
(魏好字陽元少孤為外家寗氏所養寗氏起宅相宅者曰當出貴甥外祖母以盛氏甥少而惠意謂應之妤曰)
(當為外氏成此宅相後為司徒士贇曰杜預曰璠璵美玉也西京賦注閶闔天門也立高闕以象天門)五
木思一擲如繩繫窮猨櫪中駿馬空堂上醉人喧黃金
久巳罄為報故交恩(齊賢曰李充為禇裒參軍以貧求外裒問之對曰窮猨投村豈暇擇)
(木乃除剡溪令士贇曰劉裕五木事見三卷註)聞君隴西行使我清心魂與爾
共飄颻雪天各飛翻江水流或卷此心難具論貧家羞
好客語拙覺辭繁三朝空錯暮對飯却慚冤(齊賢曰唐渭州隴西)
(郡隴西縣三朝謂歲朝月朝日朝也)自笑我非夫生事多契闊積蓄萬古
憤向誰得開豁天地一浮雲此身乃毫末忽見無端倪
太虚可包括(齊賢曰非夫非丈夫也士贇曰顔師古曰豁然開大之貌)去去何足道
臨岐空復愁肝膽不楚越山河亦衾禂雲龍將相從明
主會見收成功解相訪流水桃花流(齊賢曰莊子仲尼謂季常曰自其異)
(者視之肝膽楚越也易曰雲從龍風從虎)
贈裴司馬
翡翠黃金縷綉成歌舞衣若無雲間月誰可比光輝秀
色一如此多為衆女譏君恩移昔愛失寵秋風歸愁苦
不窺鄰泣上流黃機天寒素手冷夜長燭復微十日不
滿匹鬢蓬亂若絲猶是可憐人容華世中稀向君發皓
齒顧我莫相違
叙舊贈江陽宰陸調
太伯讓天下仲雍揚波濤清風蕩萬古跡與星辰高開
吳食東溟陸氏世英髦(齊賢曰史吳太伯弟仲雍皆周太王之子而季歷之兄歷賢而)
(有聖子昌太王欲立季歷而及昌於是太伯仲雍二人乃奔荆蠻文身斷髮示不可用以避季歷季歷果立是)
(為王季而昌為文王太伯之奔荆蠻自號勾吳荆蠻義之從而歸之者千餘家立為吳太伯太伯卒無子弟仲)
(雍立仲雍卒子季簡立季簡卒子叔逹立叔逹卒子周章立是時武王克殷求太伯仲雍之後得周章於吳因)
(而封之乃封周章弟虞仲於周之北故夏墟是為虞仲列為諸侯後漢陸閟字子春會稽吳人建武中為尚書)
(令子續字志源幼孤仕群戸曹史刺史行部辟為别駕從事子康字季寧以義烈稱舉茂才轉守桂陽安樂二)
(郡子績仕吳為欎林太守調其後也至唐世居姑蘇其門有巨石遠祖績罷欎林守舟輕不可越海馭石爲重)
(號欎林石世保其居)多君秉古節嶽立冠人曹風流少年時京洛
事遊遨腰間延陵劒玉帶明珠袍我昔闘雞徒連延五
陵豪邀遮相組織呵嚇來煎熬(齊賢曰延陵劒闘雞及五陵豪並見前卷)君
開萬叢人鞍馬皆辟易告急清憲臺脱余北門厄間宰
江陽邑剪棘樹蘭芳城門何肅穆五月輝秋霜好鳥集
珍木高才列華堂時從府中歸絲管儼成行但苦隔遠
道無由共銜觴(齊賢曰御史臺曰憲臺詩北門刺不得志也言衞之忠臣不得其志耳鄭氏箋)
(云君不知己志而遇困苦唐志楊州江陽縣)江北荷花開江南楊柳鮮掛席
拾海月乘風下長川多沽新豐醁滿載剡溪船中途不
遇人直到爾門前大笑同一醉取樂平生年(齊賢曰楊梅其實似)
(穀而有核其味酸新豐醁見前卷)
贈從孫義興宰銘
天子思茂宰天枝得英才朗然清秋月獨出映吳臺落
筆生綺繡操刀振風雷蠖屈雖百里鵬騫望三台(齊賢曰唐)
(常州義興縣在州西南吳王闔閭起臺於姑蘇故曰吳臺晉志三台六星兩兩而居起文昌列抵太微三公之)
(位也士贇曰秋月乃喻其清明也風雷喻其政令之嚴也)退食無外事琴堂向山開
綠水寂以閒白雲有時來河陽富竒藻彭澤縱名杯所
恨不見之猶如仰昭回(齊賢曰宓子賤為單父宰彈琴不下堂而單父治故後世以宰)
(之室爲琴堂潘岳為河陽令潘尼贈詩云流聲馥秋蘭摛藻豐春華陶潜為彭澤令性嗜酒家貧不能常得親)
(舊或置酒招之造飲必醉世說戴安道年十餘歲在瓦觀寺畫王長史見之曰此童非徒能畫亦終常致名恨)
(吾老不見其盛時耳)元惡皆滔天疲人散幽草驚川無活鱗舉邑
罕遺老誓雪會稽耻將奔宛陵道(齊賢曰越王勾踐栖於會稽吳王追而圍)
(之乃今大夫種行成吳卒赦越勾踐反國置膽於坐卧即仰膽飲食亦嘗膽曰汝忘會稽之耻耶唐宣州南陵)
(縣有宛陵士贇曰滔漫也貌象恭敬而心狠傲若漫天然)亞相素所重投刃應桑林
獨坐傷激揚神融一開襟絃歌欣再理和樂醉人心蠧
政除害馬傾巢有歸禽壺漿候君來聚舞若謳吟農人
棄蓑笠蠶女墮纓簪歡笑相拜賀則知惠愛深(齊賢曰太白自)
(注云亞相李公重之以能政中丞李公免罷以後官則義興嘗以事去縣因二公而復職也桑林舞名也組屬)
(於弁垂頭而下結之謂之纓纓之垂者謂委笄卷髮者今之簮也士贇曰莊子黃帝將見大隗乎且英之山適)
(遇牧馬童子而問塗焉黃帝曰異哉請問為天下小童辭黃帝又問小童曰夫為天下者何以異夫牧馬者哉)
(亦去其害馬者而已矣黃帝再拜稱天師而退列子至德之世禽獸可繫羈而遊鳥鵲之巢可攀援而闚此言)
(毁巢者喻室家巳破而民樂蠧政之除)歷職吾所聞稱賢爾為最化治一
邦上名馳三江外峻節貫雲霄通方堪遠大能文變風
俗好客留軒蓋他日一來遊因之嚴光瀨(齊賢曰漢文翁為蜀都守)
(見蜀地僻陋有蠻夷風乃脩起學宫發成都市招下縣子弟以為學宫子弟為除便繇高者補史次為孝弟力)
(田由是文化洽於京師者皆比齊魯焉至今巴蜀好文雅文翁之化也嚴光瀨隸属永州)
草創大還贈柳官廸
天地為槖籥周流行太易(齊賢曰管子曰天地萬物之槖籥列子天瑞篇有形者生)
(於無形則天地安從生故有太易有太初太易者未見氣也太初者氣之始也)造化合元符交
媾騰精魄自然成妙用孰知其指的(齊賢曰易曰男女媾精萬物化生士)
(贇曰參同契曰觀夫雌雄交媾之時剛柔相結而不可解得其節符非有功巧以制御之本在交媾定制)羅
絡四季間綿微無一隙日月更出没雙光豈云隻(齊賢曰參)
(同契曰坎戊日精离巳月光日月為易剛柔相當上王四季羅絡始終天地媾其精日月相撢持)姹女
乘河車黃金充轅軛(齊賢曰抱朴子曰丹砂可為黃金河車可作銀子得其道可以仙身)
(士贇曰參同契曰河上姹女靈而最神得火則飛不見埃塵後漢濮真君歌曰北方正氣名河車朱雀調運生)
(金花)執樞相管轄(齊賢曰古文龍虎經曰神室有所象奚子之形容五嶽峙潜洞際會為樞轄)
摧伏傷羽翮朱鳥張炎威白虎守本宅相煎成苦老消
鑠凝津液(齊賢曰朱鳥属火為心白虎属金為肘津液者華池神水也士贇曰此所謂相煎者即參)
(同契所謂升熬於甑山兮炎火張設下譎譎鼎馳沸兮暴滿不休止苦老敖敖聲甚悲兮如嬰兒慕母之意也)
(老者煉飛火候之老嫩悉鉛汞相制升之道耳)髣髴明窗塵死灰同至寂擣冶
入赤色十二周律歷赫然稱大還與道本無隔(士贇曰參同契)
(連土文云歲月將欲終毁性陽壽年形體為灰土狀若明忩塵擣冶并合之地入赤色門固塞其際會務令致)
(完堅炎火張於下晝夜聲正勤始文使可修終竟武乃陳候視如謹慎審察調寒温周旋十二節節盡更親觀)
(氣棄命將絶體死士魄䰟色轉更為紫赫然成還丹粉提以一丸刀圭最為神又曰隂陽相飲食交感道自然)
(名者以定情字者以性言金木歸本初乃得稱還丹)白日可撫弄清都在咫尺北
鄷落死名南斗上生籍(齊賢曰北羅鄷事見前晉天文志南斗六星天廓也丞相太宰)
(之位一曰天機南二星魁天梁也中央二星天相也北二天府庭也亦為臺命之期士贇曰道藏經云東北主)
(筭西斗記名北斗落死南斗上生中斗大魁緫監衆靈又晉干寶搜神記曰管輅字公明善解諸術至中原見)
(趙顔貌主夭亡而嘆顔奔告父父乃求輅延命輅曰子歸覓請酒一榼鹿脯二斤吾卯日必至君家且方便求)
(請其父覓酒脯而候之輅果至語顔曰汝那日刈麥地甫大桑樹下有二人圍棋次汝但一邊斟滿盞置脯於)
(前飲盡更斟以盡為度若問汝但拜之勿言必合有人救汝顔依言而往見二人圍棋顔置脯斟酒於前其人)
(貪戲但飲酒食脯不顧飲數廵北邊坐者忽見顔在叱曰何故在此顔唯拜之南面坐者人語曰適來飲他酒)
(脯寧無請乎北邊坐者曰文書巳定南邊坐人曰借文書看之見趙子壽可十九歲乃取筆挑上語顔曰救汝)
(至九十年活顔拜而回管語顔曰大助子喜且得增壽北邊坐人是北斗南邊坐人是南斗南斗注生北斗注)
(死凡人受胎嘗從南斗祈福皆向北斗)抑予是何者身在方士格才術信
縱横世途自輕擲(齊賢曰方士方外之士也士贇曰太白自悔其少年任術之輕故云)吾
求仙棄俗君曉損勝益不向金闕遊思為玉皇客鸞車
速風電龍騎無鞭策一舉上九天相携同所適(齊賢曰五星經)
(云天上白玉京黃金闕抱朴子曰得道之士或委華駟而鞭蛟龍或棄神州而宅蓬瀛士贇曰金闕猶朝廷之)
(上也玉皇客仙者也)
贈崔司戸文昆季
雙珠出海底俱是連城珍明月兩特逹餘輝傍照人(士贇)
(曰晉書張載傳和璧之在荆山隋珠之潛重川非遇其人焉有連城之價照車之名乎)英聲振名
都高價動殊鄰豈伊箕山故特以風期親惟昔不自媒
擔簦西入秦攀龍九天上忝列歲星臣(士贇曰史孟嘗君傳云馮驩曰)
(天下之游士憑軾結靷西入秦者無不欲強秦而弱齊列仙傳東方朔久在吳中為書師數十年武帝時上書)
(拜為郎至昭帝時時人或謂聖或謂凡人作深淺顯默之行或忠言或獻語莫知其旨至宣帝時初棄郎以避)
(亂世置幘官舍風飄之而去後見於會稽賣藥五湖智者疑其歲星精也簦笠之有柄者)布衣侍丹
墀密勿草絲綸才微惠渥重讒巧生緇磷(士贇曰此四句太白自述)
一去巳十年今來復盈旬清霜入曉鬢白露生衣巾側
見綠水亭開門列華茵千金散義士四坐無凡賓欲折
月中桂特為寒者薪路傍巳竊笑天路將何因(士贇曰異書言)
(月桂高五百丈下有一人常斫之樹創隨合人姓吳名剛西河人學仙有過謫令伐樹)垂恩儻丘
山報德有微身
贈溧陽宋少府陟
李斯來相秦且逐東門兔宋玉事襄王能為高唐賦常
聞綠水曲忽此相逢遇掃洒青天開豁然披雲霧(齊賢曰綠)
(水舞曲也士贇曰李斯事及宋玉事見前卷)葳蕤紫鸞鳥巢在崐山樹驚風
西北吹飛落南溟去(齊賢曰瑞應圖曰鸞者赤神之精崑山即崑崙山有鳳巢其樹士贇)
(曰葳蕤羽毛貌)早懷經濟策特受龍顔顧白玉棲青蠅君臣忽
行路(齊賢曰漢高祖隆凖而龍顔青蠅點白為黑以喻讒人持正為邪)人生感分義貴
欲呈丹素何日清中原相期廓天步(齊賢曰丹素心也士贇曰莊子以道)
(觀分而君臣之義明)
戱贈鄭溧陽(齊賢曰唐并州江寧郡溧陽縣嘗隸宣州)
陶令日日醉不知五柳春素琴本無絃漉酒用葛巾清
風北窗下自謂義皇人何時到溧里一見平生親(齊賢曰南)
(史陶潜字淵明尋陽柴桑人宅邊有五柳樹嘗著五柳先生傳性嗜酒或置酒招之造飲輙醉不解音聲而蓄)
(素琴一張每有酒適輕撫弄以寄意逢其酒熟取頭上葛巾漉酒訖還着之嘗言五六月北牎下凉風暫至自)
(謂義皇上人栗里在尋陽淵明所居處)
贈僧崖公
昔在朗陵東學禪白眉空大地了鏡徹廻於寄輪風攬
彼造化力持為我神通(齊賢曰蜀志馬良字李常兄弟五人並有才名鄉里諺曰馬氏)
(五常白眉最良良眉中有白毛也四祖與法融禪師曰神通變化悉自具足不離汝心士贇曰㮙嚴經云汝觀)
(地性麄為天地經為微混以云相待成搖故有風輪執持世界從妄見生山河大地諸有為相)晚謁太
山君親見日没雲中夜卧山月拂衣逃人群授余金仙
道曠劫未始聞(齊賢曰第一祖迦葉父飲澤母香志昔為煆金帥於畔婆尸佛八涅樂後四衆)
(起塔塔中像面上金色有少缺葉時有貧女將金珠飾佛面因共發願願我二人為無累夫妻由是因緣四十)
(一劫身皆金色後生楚天壽盡生中天摩竭陁國婆羅門家名曰迦葉波此云飲光勝尊蓋以金色為號也故)
(飲稱金仙儒謂之世道謂之塵佛謂之劫)冥機發天光獨朗謝垢氛虚舟不
繫物觀化遊江濆(齊賢曰莊子泰宇定者發乎天光發乎天者人見其人士贇曰爾雅注大)
(水溢出别為小水為濆故詩有汝濆淮濆此云江濆者江水别出之涯也)江濆遇同聲道崖
乃僧英說法動海嶽游方化公卿手秉玉麈尾如登白
樓亭微言注百川亹亹信可聽(齊賢曰會稽記曰玉樓亭在會稽山隂臨流映)
(壑)一風鼓羣有萬籟各自鳴啓閉八牎牖託宿掣電霆
自言歷天台摶壁躡翠屏凌兢石橋去恍惚入青冥(齊賢)
(曰莊子南郭子綦曰大塊噫氣其名為風是為無作作則萬竅怒號子游曰地籟則衆竅是巳人籟則比竹是)
(巳會稽記赤城山上有石橋懸度有石橋風横絶其上邊有過徑裁容數人顧愷之啓蒙記天台山石橋路徑)
(不盈尺長數十步至滑下臨絶冥之澗清冥太清又雲也士贇曰隂陽相感而為雷激而為霆霆電也服虔曰)
(凌兢恐懼也師古曰凌兢者寒凉戰慄之處)昔在今來歸絶景無不經何日
更携手乘杯向蓬瀛(齊賢曰杯度者不知姓名嘗乘木杯渡水嘗宿一家竊一金激去主)
(人追至孟津浮木杯渡河)
遊溧陽北湖亭望瓦屋山懷古贈同旅(一云贈孟浩然)
(士贇曰懷古者感貞義女墳之事也)
朝登北湖亭遥望瓦屋山天清白露下始覺秋風還(齊賢)
(曰唐昇州溧陽縣上元二年州廢還隸宣州有湖山士贇曰禮記月令孟秋之月凉風至白露降)遊子
託主人仰觀眉睫間目色送飛鴻邈然不可攀長吁相
勸勉何事來吳關聞有貞義女振窮溧水灣清光了在
眼白日如披顔高墳五六墩崒兀棲猛虎遺跡翳九泉
芳名動千古子胥昔乞食此女傾壺漿運開展宿憤入
楚鞭平王凜冽天地間聞名若懷霜(士贇曰吳越春秋子胥奔吳到昭關)
(關吏欲執之伍員用詐曰上所以索我者美珠也今我已亡矣將去取之關吏因捨之追者在後幾不得脱至)
(江有漁父乘船渡之遂行至吳疾於中道乞食溧陽適會女子擊綿於瀨水之上筥中有飯子胥遇之謂曰夫)
(人可得一飡乎女曰妾獨與母居三十未嫁飯不可得子胥日夫人振窮途少飯亦何嫌哉女子知非常人遂)
(許之發其簞莒飯其盎漿長跪與之子胥再飡而止女子曰君有遠逝之行何不飽而飡之子胥既飡而去又)
(謂女子曰掩夫人之壺漿無令其露女子嘆曰嗟乎妾與母居三十年自守貞明不願從適何宜饋飯而與丈)
(夫越戲禮儀妾不忍也子行矣子胥行反顧女子巳自投於瀨水矣於呼貞明執操其丈夫女哉棲猛虎者謂)
(墳如伏虎之狀猶馬鬛封之謂也子胥破楚入秦以不得昭王乃掘平王之墓出其屍鞭之三百左足踐腹右)
(手抉其目誚之曰誰使汝用讒諛之口殺我父兄豈不冤哉子胥等既破楚還過溧陽瀨水之上乃長大息曰)
(吾嘗飢於此乞食於一女子女子飼我遂投水而亡欲報以百金不知其家乃投金水中而去有頃一老嫗行)
(哭而來人問曰何哭之悲嫗曰吾有女子守居三十不嫁往年擊綿於此遇一窮途君子而輒飯之而恐事泄)
(自投於瀨水今聞伍君來不得其償自傷虚死是故悲耳人曰子胥欲報百金不知其家投金水中而去矣老)
(嫗遂取金而歸)壯夫或未逹十步九太行(形容其所行不遂意也)與君拂
衣去萬里同翶翔
醉後贈從甥高鎮
馬上相逢揖馬鞭客中相見客中憐欲邀擊筑悲歌飲
正值傾家無酒錢江東風光不借人枉殺落花空自春
黃金逐手快意盡昨日破産今朝貧丈夫何事空嘯傲
不如燒却頭上巾(齊賢曰太白上安州裴長史書曰昔東遊維揚不逾一年散金三十餘萬)
(有落魄公子悉皆濟之淵明詩若復不快飲空負頭上巾)君為進士不得進我被秋
霜生旅鬢時清不及英豪人三尺童兒重廉藺匣中盤
劒裝䱜魚閒在腰間未用渠且將換酒與君醉醉歸託
宿吳專諸(齊賢曰進士科始隋大業中盛於唐貞觀永徽之間其推引則曰白衣公卿其艱難則曰)
(三十老明經五十少進士廉藺廉頗藺相如䱜倉合切又音錯專諸刺客也棠邑人伍子胥自楚亡吳知專諸)
(之能進於公子光士贇曰此太白少年任俠之作也)
贈秋浦柳少府
秋浦舊蕭索公庭人吏稀因君樹桃李此地忽芳菲搖
筆望白雲開簾當翠微時來引山月縱酒酣清輝而我
愛夫子淹留未忍歸(齊賢曰唐秋浦隸池州爾雅山未及上曰翠微)
贈崔秋浦三首
吾愛崔秋浦宛然陶令風門前五楊柳并上二梧桐山
鳥下聽事簷花落酒中懷君未忍去惆悵意無窮
其二
崔令學陶令北牎常晝眠抱琴時弄月取意任無絃見
客但傾酒為官不愛錢(士贇曰此三聯並見本卷前詩註)東臯春事起
種黍早歸田(士贇曰唐書文中子王通之弟王績字無功絳州人性簡放不喜拜揖隋大業中舉)
(孝悌廉㓗授秘書正字不樂在朝求為六合丞以嗜酒不任事乃還鄉里績有奴婢數人種黍春秋釀酒養鳬)
(鴈蒔藥草常遊北山東臯自號東皐先生)
其三
河陽花作縣秋浦玉為人地逐名賢好風隨惠化春水
從天漢落山逼畫屏新應念金門客投沙弔楚臣(齊賢曰晉)
(書潘岳為河陽令植桃李人號河陽一縣花水從天漢落者九華山之瀑布太白嘗待詔金鑾故曰金門客賈)
(誼渡湘水為賦以弔屈原士贇曰地逐名賢好者興在上兩句謂秋浦得崔令而好猶河陽得岳陽而宿亦猶)
(晉書所呼皐長岩為許度岩之類也師古曰天漢河漢也)
望九華贈青陽韋仲堪
昔在九江上遥觀九華峯天河掛綠水秀出九芙蓉(齊賢)
(曰九華山隸池州舊名九子山九華山錄曰清陽縣坤隅一舍有山竒秀其數有九故號九子山李太白更其)
(號曰九華山)我欲一揮手誰人可相從君為東道主於此卧
雲松
李太白集分類補註卷十
李太白集分類補註卷十
宋楊齊賢集註
元蕭士贇補註
贈
秋日鍊藥院鑷白髮贈元六兄林宗
木落識歲秋瓶冰知天寒桂枝日巳綠拂雪凌雲端弱
齡接光景矯翼攀鴻鸞(齊賢曰淮南子葉落而知天下之秋見瓶凍而知天下之寒)
投分三十載榮枯同所歡長吁望青雲鑷白坐相看秋
顔入曉鏡壯髮凋危冠(齊賢曰李善曰分猶志也南史欎林王五歲戲高帝傍帝令左)
(右鑷白髮問王我誰耶曰太翁帝笑曰豈有為人作曾祖而鑷白髮者乎)窮與鮑生賈飢從
漂母飡時來極天人道在豈吟嘆(士贇曰管仲與鮑叔賈分財漂母飯韓信)
(二事詳並見三卷註)樂毅豈適趙蘇秦初說韓卷舒固在我何事
空摧殘(齊賢曰樂毅并護趙楚魏燕之兵以伐齊破之下齊七十餘城獨莒即墨未服會昭王死子立)
(為燕惠王王自為太子時嘗不快於樂毅齊田單聞之縱反間於是惠王使騎刧代將而召樂毅毅畏誅西降)
(趙趙封毅於觀津號望諸君蘇秦說燕文侯文侯資秦車馬金帛以至趙說趙肅侯肅侯乃飾車百乘黃金千)
(鎰白璧百雙錦繡千純以約諸侯於是說韓宣惠王曰鄙諺曰寧為雞口無為牛後今西面交臂而臣事秦何)
(異於牛後韓主攘臂瞋目按劒仰天太息曰寡人雖不肖必不能事秦敬奉社稷以從)
書情贈蔡舍人雄
嘗高謝太傳携妓東山門楚舞醉碧雲吳歌斷清猨暫
因蒼生起談笑安黎元余亦愛此人丹霄冀飛翻(齊賢曰符)
(堅百萬入寇安石用謝玄謝石等拒之符堅大敗於淝水因以亡國此談笑安黎元也)遭逢聖明
主敢進興亡言白璧竟何辜青蠅遂成冤一朝去京國
十載客梁園猛犬吠九關殺人賁精䰟(齊賢曰青蠅刺讒也)皇穹
雪冤枉白日開昏氛太階得䕫龍桃李滿中原倒海索
明月凌山採芳蓀愧無横草功虚負雨露恩跡謝雲臺
閣心隨天馬鞍(士贇曰楚詞注曰蓀香草也漢終軍日軍無横草之功後漢顯宗追感前世功)
(臣乃圖畫二十八將於南宫雲臺士贇曰張洗曰明月寶珠也)夫子王佐才而今復誰
論層飈振六翮不日思騰騫我縱五湖棹煙濤恣崩奔
夢釣子陵湍英風𬗟猶存彼希客星隱弱植不足援千
里一回首萬里一長歌黃鶴不復來清風愁柰何舟浮
瀟湘月山倒洞庭波投汩笑古人臨濠得天和閒時田
畆中搔背牧雞鵝别離解相訪應在武陵多(士贇曰應劭曰汨水)
(在羅故曰汨羅正義曰羅城縣在湘隂縣東北六十里縣北有汨水汨音覓淮南子曰顔回夭死季由葅於衛)
(皆迫於性命之情而不得天和者也)
憶襄陽舊遊贈馬少府巨
昔為大堤客曾上山公樓開牎碧嶂滿拂鏡滄江流高
冠佩雄劒長揖韓荆州此地别夫子今來思舊遊(齊賢曰大)
(堤在襄陽晉永嘉三年山簡出鎮襄陽故有山谷樓太白與韓荆州書曰天下談士相聚而言曰生不用封萬)
(戸侯但願一識韓荆州何令人之景慕一至於此耶又曰願開張心顔不以長揖見拒)朱顔君未
老白髮我先秋壯志恐蹉跎功名若雲浮歸心結遠夢
落日懸春愁空思羊叔子墮淚峴山頭(士贇曰羊叔子事見前卷)
對雪獻從兄虞城宰
昨夜梁園裏弟寒兄不知庭前看玉樹腸斷憶連枝(士贇)
(曰梁園雪事見前卷註)
訪道安陵遇蓋還為余造眞籙臨别留贈(蓋音盍)
清水見白石仙人識青童安陵蓋夫子十歲與天通(士贇)
(曰安陵属右扶風)懸何與微言談論安可窮能令二千石撫背
驚神聦揮毫贈新詩高價掩山東至今平原客感激慕
清風(齊賢曰山東太行山之東也士贇曰晉郭象好老莊能清言王衍每云聽郭象語如懸河瀉水注而)
(不竭)學道北海仙傳書蘂珠宫丹田了玉闕白日思雲空
為我草眞籙天人慙妙工七元洞豁落八角輝星虹(齊賢)
(曰黃庭内景經云閒居蘂珠作七言道書二十四炁浮沉關鎻訣曰臍下一寸三分為丹田丹田者鼎器也日)
(晶月華入鼎成丹又曰玉樓臺是喉嚨結嚨闕是胸臆絳宫是心士贇曰西昇經老君謂尹喜曰吾將汝上朝)
(玉宸遊歷帝鄉作是語巳遂徧歷九天上昇上清玉闕珠城蘂珠宫白日思雲空者飄飄然有凌雲氣遊天地)
(間志也後魏道釋志泰常二年丁巳老君再降賜道士冠謙之符籙七十卷眞玉籙一卷上元者道家所謂北)
(斗七元星君也豁落者所謂豁落斗也按靈書紫文二十四事内有神虎金虎消魔豁落流金之章三洞眞經)
(曰真文者五方眞炁之精凝結成文八角垂芒或為雲篆之形或成走獸之狀)三災蕩璿璣蛟
龍翼微躬舉手謝天地虚無齊始終黃金滿高堂答荷
難克充(士贇曰馬融云日月星辰皆以璿璣玉衡度知其盈縮進退莊子恬淡寂寞虚無無為此天地)
(之平而道德之篤也又萬物一齊孰長孰短道無終始物有死坐)下笑世上士沉䰟北
羅鄷昔日萬乘墳今成一科蓬贈言若何重實此輕華
嵩(齊賢曰涪州鄷都觀乃北都羅鄷所治名平都福地内經曰下離塵境上界玉京注云玉京無為之天三)
(十二帝之都玉京之下乃崑崙北都羅鄷北帝三十六洞所居士贇曰玉格曰羅鄷山在北方癸地周迴三萬)
(里高二千六百里是為六天鬼神之宫人死皆至其中)
贈崔郎中之金陵
胡鴈樓海翼翺翔鳴素秋驚雲辭沙朔飄蕩迷河洲(齊賢)
(曰時宗之謫官金陵故有此贈)有如飛蓬人去逐萬里遊登高望浮雲
彷彿如舊丘(齊賢曰商君書飛蓬遇飄風而行千里乘風之勢也)日從海傍没水
向天邊流長嘯倚孤劒目極心悠悠歲晏歸去來富貴安可
求仲尼七十說歴聘莫見收魯連逃千金珪組豈可酬(齊賢曰孔)
(子歴聘七十餘國而不遇士贇曰史記平原君欲封魯仲連爵及以千金為魯仲連壽仲連辭讓不受遂辭去終身不復)
(見)時哉苟不會草木為我儔希君同攜手長往南山幽
贈崔諮議
綠驥本天馬素非伏櫪駒長嘶向清風倏忽凌九區何
言西北至却走東南隅世道有飜覆前期難豫圖希君
一剪拂猶可騁中衢
贈昇州王使君忠臣
六代帝王國三吳佳麗城賢人當重寄天子借高名巨
海一邊靜長江萬里清應湏救趙策未肯棄侯嬴(齊賢曰唐)
(昇州六代吳晉宋齊梁陳所都出謝朓詩江南佳麗地金陵帝王州昇州東極於海西帶長江至於岷山士贇)
(曰吳群吳興丹陽為三吳丹陽即今建康府侯嬴教公子無忌救趙事見三卷註)
贈别從甥高五
魚目高太山不如一璵璠賢甥即明月聲價動天門能
成吾宅相不减魏陽元自顧寡籌略功名安所存(齊賢曰晉)
(魏好字陽元少孤為外家寗氏所養寗氏起宅相宅者曰當出貴甥外祖母以盛氏甥少而惠意謂應之妤曰)
(當為外氏成此宅相後為司徒士贇曰杜預曰璠璵美玉也西京賦注閶闔天門也立高闕以象天門)五
木思一擲如繩繫窮猨櫪中駿馬空堂上醉人喧黃金
久巳罄為報故交恩(齊賢曰李充為禇裒參軍以貧求外裒問之對曰窮猨投村豈暇擇)
(木乃除剡溪令士贇曰劉裕五木事見三卷註)聞君隴西行使我清心魂與爾
共飄颻雪天各飛翻江水流或卷此心難具論貧家羞
好客語拙覺辭繁三朝空錯暮對飯却慚冤(齊賢曰唐渭州隴西)
(郡隴西縣三朝謂歲朝月朝日朝也)自笑我非夫生事多契闊積蓄萬古
憤向誰得開豁天地一浮雲此身乃毫末忽見無端倪
太虚可包括(齊賢曰非夫非丈夫也士贇曰顔師古曰豁然開大之貌)去去何足道
臨岐空復愁肝膽不楚越山河亦衾禂雲龍將相從明
主會見收成功解相訪流水桃花流(齊賢曰莊子仲尼謂季常曰自其異)
(者視之肝膽楚越也易曰雲從龍風從虎)
贈裴司馬
翡翠黃金縷綉成歌舞衣若無雲間月誰可比光輝秀
色一如此多為衆女譏君恩移昔愛失寵秋風歸愁苦
不窺鄰泣上流黃機天寒素手冷夜長燭復微十日不
滿匹鬢蓬亂若絲猶是可憐人容華世中稀向君發皓
齒顧我莫相違
叙舊贈江陽宰陸調
太伯讓天下仲雍揚波濤清風蕩萬古跡與星辰高開
吳食東溟陸氏世英髦(齊賢曰史吳太伯弟仲雍皆周太王之子而季歷之兄歷賢而)
(有聖子昌太王欲立季歷而及昌於是太伯仲雍二人乃奔荆蠻文身斷髮示不可用以避季歷季歷果立是)
(為王季而昌為文王太伯之奔荆蠻自號勾吳荆蠻義之從而歸之者千餘家立為吳太伯太伯卒無子弟仲)
(雍立仲雍卒子季簡立季簡卒子叔逹立叔逹卒子周章立是時武王克殷求太伯仲雍之後得周章於吳因)
(而封之乃封周章弟虞仲於周之北故夏墟是為虞仲列為諸侯後漢陸閟字子春會稽吳人建武中為尚書)
(令子續字志源幼孤仕群戸曹史刺史行部辟為别駕從事子康字季寧以義烈稱舉茂才轉守桂陽安樂二)
(郡子績仕吳為欎林太守調其後也至唐世居姑蘇其門有巨石遠祖績罷欎林守舟輕不可越海馭石爲重)
(號欎林石世保其居)多君秉古節嶽立冠人曹風流少年時京洛
事遊遨腰間延陵劒玉帶明珠袍我昔闘雞徒連延五
陵豪邀遮相組織呵嚇來煎熬(齊賢曰延陵劒闘雞及五陵豪並見前卷)君
開萬叢人鞍馬皆辟易告急清憲臺脱余北門厄間宰
江陽邑剪棘樹蘭芳城門何肅穆五月輝秋霜好鳥集
珍木高才列華堂時從府中歸絲管儼成行但苦隔遠
道無由共銜觴(齊賢曰御史臺曰憲臺詩北門刺不得志也言衞之忠臣不得其志耳鄭氏箋)
(云君不知己志而遇困苦唐志楊州江陽縣)江北荷花開江南楊柳鮮掛席
拾海月乘風下長川多沽新豐醁滿載剡溪船中途不
遇人直到爾門前大笑同一醉取樂平生年(齊賢曰楊梅其實似)
(穀而有核其味酸新豐醁見前卷)
贈從孫義興宰銘
天子思茂宰天枝得英才朗然清秋月獨出映吳臺落
筆生綺繡操刀振風雷蠖屈雖百里鵬騫望三台(齊賢曰唐)
(常州義興縣在州西南吳王闔閭起臺於姑蘇故曰吳臺晉志三台六星兩兩而居起文昌列抵太微三公之)
(位也士贇曰秋月乃喻其清明也風雷喻其政令之嚴也)退食無外事琴堂向山開
綠水寂以閒白雲有時來河陽富竒藻彭澤縱名杯所
恨不見之猶如仰昭回(齊賢曰宓子賤為單父宰彈琴不下堂而單父治故後世以宰)
(之室爲琴堂潘岳為河陽令潘尼贈詩云流聲馥秋蘭摛藻豐春華陶潜為彭澤令性嗜酒家貧不能常得親)
(舊或置酒招之造飲必醉世說戴安道年十餘歲在瓦觀寺畫王長史見之曰此童非徒能畫亦終常致名恨)
(吾老不見其盛時耳)元惡皆滔天疲人散幽草驚川無活鱗舉邑
罕遺老誓雪會稽耻將奔宛陵道(齊賢曰越王勾踐栖於會稽吳王追而圍)
(之乃今大夫種行成吳卒赦越勾踐反國置膽於坐卧即仰膽飲食亦嘗膽曰汝忘會稽之耻耶唐宣州南陵)
(縣有宛陵士贇曰滔漫也貌象恭敬而心狠傲若漫天然)亞相素所重投刃應桑林
獨坐傷激揚神融一開襟絃歌欣再理和樂醉人心蠧
政除害馬傾巢有歸禽壺漿候君來聚舞若謳吟農人
棄蓑笠蠶女墮纓簪歡笑相拜賀則知惠愛深(齊賢曰太白自)
(注云亞相李公重之以能政中丞李公免罷以後官則義興嘗以事去縣因二公而復職也桑林舞名也組屬)
(於弁垂頭而下結之謂之纓纓之垂者謂委笄卷髮者今之簮也士贇曰莊子黃帝將見大隗乎且英之山適)
(遇牧馬童子而問塗焉黃帝曰異哉請問為天下小童辭黃帝又問小童曰夫為天下者何以異夫牧馬者哉)
(亦去其害馬者而已矣黃帝再拜稱天師而退列子至德之世禽獸可繫羈而遊鳥鵲之巢可攀援而闚此言)
(毁巢者喻室家巳破而民樂蠧政之除)歷職吾所聞稱賢爾為最化治一
邦上名馳三江外峻節貫雲霄通方堪遠大能文變風
俗好客留軒蓋他日一來遊因之嚴光瀨(齊賢曰漢文翁為蜀都守)
(見蜀地僻陋有蠻夷風乃脩起學宫發成都市招下縣子弟以為學宫子弟為除便繇高者補史次為孝弟力)
(田由是文化洽於京師者皆比齊魯焉至今巴蜀好文雅文翁之化也嚴光瀨隸属永州)
草創大還贈柳官廸
天地為槖籥周流行太易(齊賢曰管子曰天地萬物之槖籥列子天瑞篇有形者生)
(於無形則天地安從生故有太易有太初太易者未見氣也太初者氣之始也)造化合元符交
媾騰精魄自然成妙用孰知其指的(齊賢曰易曰男女媾精萬物化生士)
(贇曰參同契曰觀夫雌雄交媾之時剛柔相結而不可解得其節符非有功巧以制御之本在交媾定制)羅
絡四季間綿微無一隙日月更出没雙光豈云隻(齊賢曰參)
(同契曰坎戊日精离巳月光日月為易剛柔相當上王四季羅絡始終天地媾其精日月相撢持)姹女
乘河車黃金充轅軛(齊賢曰抱朴子曰丹砂可為黃金河車可作銀子得其道可以仙身)
(士贇曰參同契曰河上姹女靈而最神得火則飛不見埃塵後漢濮真君歌曰北方正氣名河車朱雀調運生)
(金花)執樞相管轄(齊賢曰古文龍虎經曰神室有所象奚子之形容五嶽峙潜洞際會為樞轄)
摧伏傷羽翮朱鳥張炎威白虎守本宅相煎成苦老消
鑠凝津液(齊賢曰朱鳥属火為心白虎属金為肘津液者華池神水也士贇曰此所謂相煎者即參)
(同契所謂升熬於甑山兮炎火張設下譎譎鼎馳沸兮暴滿不休止苦老敖敖聲甚悲兮如嬰兒慕母之意也)
(老者煉飛火候之老嫩悉鉛汞相制升之道耳)髣髴明窗塵死灰同至寂擣冶
入赤色十二周律歷赫然稱大還與道本無隔(士贇曰參同契)
(連土文云歲月將欲終毁性陽壽年形體為灰土狀若明忩塵擣冶并合之地入赤色門固塞其際會務令致)
(完堅炎火張於下晝夜聲正勤始文使可修終竟武乃陳候視如謹慎審察調寒温周旋十二節節盡更親觀)
(氣棄命將絶體死士魄䰟色轉更為紫赫然成還丹粉提以一丸刀圭最為神又曰隂陽相飲食交感道自然)
(名者以定情字者以性言金木歸本初乃得稱還丹)白日可撫弄清都在咫尺北
鄷落死名南斗上生籍(齊賢曰北羅鄷事見前晉天文志南斗六星天廓也丞相太宰)
(之位一曰天機南二星魁天梁也中央二星天相也北二天府庭也亦為臺命之期士贇曰道藏經云東北主)
(筭西斗記名北斗落死南斗上生中斗大魁緫監衆靈又晉干寶搜神記曰管輅字公明善解諸術至中原見)
(趙顔貌主夭亡而嘆顔奔告父父乃求輅延命輅曰子歸覓請酒一榼鹿脯二斤吾卯日必至君家且方便求)
(請其父覓酒脯而候之輅果至語顔曰汝那日刈麥地甫大桑樹下有二人圍棋次汝但一邊斟滿盞置脯於)
(前飲盡更斟以盡為度若問汝但拜之勿言必合有人救汝顔依言而往見二人圍棋顔置脯斟酒於前其人)
(貪戲但飲酒食脯不顧飲數廵北邊坐者忽見顔在叱曰何故在此顔唯拜之南面坐者人語曰適來飲他酒)
(脯寧無請乎北邊坐者曰文書巳定南邊坐人曰借文書看之見趙子壽可十九歲乃取筆挑上語顔曰救汝)
(至九十年活顔拜而回管語顔曰大助子喜且得增壽北邊坐人是北斗南邊坐人是南斗南斗注生北斗注)
(死凡人受胎嘗從南斗祈福皆向北斗)抑予是何者身在方士格才術信
縱横世途自輕擲(齊賢曰方士方外之士也士贇曰太白自悔其少年任術之輕故云)吾
求仙棄俗君曉損勝益不向金闕遊思為玉皇客鸞車
速風電龍騎無鞭策一舉上九天相携同所適(齊賢曰五星經)
(云天上白玉京黃金闕抱朴子曰得道之士或委華駟而鞭蛟龍或棄神州而宅蓬瀛士贇曰金闕猶朝廷之)
(上也玉皇客仙者也)
贈崔司戸文昆季
雙珠出海底俱是連城珍明月兩特逹餘輝傍照人(士贇)
(曰晉書張載傳和璧之在荆山隋珠之潛重川非遇其人焉有連城之價照車之名乎)英聲振名
都高價動殊鄰豈伊箕山故特以風期親惟昔不自媒
擔簦西入秦攀龍九天上忝列歲星臣(士贇曰史孟嘗君傳云馮驩曰)
(天下之游士憑軾結靷西入秦者無不欲強秦而弱齊列仙傳東方朔久在吳中為書師數十年武帝時上書)
(拜為郎至昭帝時時人或謂聖或謂凡人作深淺顯默之行或忠言或獻語莫知其旨至宣帝時初棄郎以避)
(亂世置幘官舍風飄之而去後見於會稽賣藥五湖智者疑其歲星精也簦笠之有柄者)布衣侍丹
墀密勿草絲綸才微惠渥重讒巧生緇磷(士贇曰此四句太白自述)
一去巳十年今來復盈旬清霜入曉鬢白露生衣巾側
見綠水亭開門列華茵千金散義士四坐無凡賓欲折
月中桂特為寒者薪路傍巳竊笑天路將何因(士贇曰異書言)
(月桂高五百丈下有一人常斫之樹創隨合人姓吳名剛西河人學仙有過謫令伐樹)垂恩儻丘
山報德有微身
贈溧陽宋少府陟
李斯來相秦且逐東門兔宋玉事襄王能為高唐賦常
聞綠水曲忽此相逢遇掃洒青天開豁然披雲霧(齊賢曰綠)
(水舞曲也士贇曰李斯事及宋玉事見前卷)葳蕤紫鸞鳥巢在崐山樹驚風
西北吹飛落南溟去(齊賢曰瑞應圖曰鸞者赤神之精崑山即崑崙山有鳳巢其樹士贇)
(曰葳蕤羽毛貌)早懷經濟策特受龍顔顧白玉棲青蠅君臣忽
行路(齊賢曰漢高祖隆凖而龍顔青蠅點白為黑以喻讒人持正為邪)人生感分義貴
欲呈丹素何日清中原相期廓天步(齊賢曰丹素心也士贇曰莊子以道)
(觀分而君臣之義明)
戱贈鄭溧陽(齊賢曰唐并州江寧郡溧陽縣嘗隸宣州)
陶令日日醉不知五柳春素琴本無絃漉酒用葛巾清
風北窗下自謂義皇人何時到溧里一見平生親(齊賢曰南)
(史陶潜字淵明尋陽柴桑人宅邊有五柳樹嘗著五柳先生傳性嗜酒或置酒招之造飲輙醉不解音聲而蓄)
(素琴一張每有酒適輕撫弄以寄意逢其酒熟取頭上葛巾漉酒訖還着之嘗言五六月北牎下凉風暫至自)
(謂義皇上人栗里在尋陽淵明所居處)
贈僧崖公
昔在朗陵東學禪白眉空大地了鏡徹廻於寄輪風攬
彼造化力持為我神通(齊賢曰蜀志馬良字李常兄弟五人並有才名鄉里諺曰馬氏)
(五常白眉最良良眉中有白毛也四祖與法融禪師曰神通變化悉自具足不離汝心士贇曰㮙嚴經云汝觀)
(地性麄為天地經為微混以云相待成搖故有風輪執持世界從妄見生山河大地諸有為相)晚謁太
山君親見日没雲中夜卧山月拂衣逃人群授余金仙
道曠劫未始聞(齊賢曰第一祖迦葉父飲澤母香志昔為煆金帥於畔婆尸佛八涅樂後四衆)
(起塔塔中像面上金色有少缺葉時有貧女將金珠飾佛面因共發願願我二人為無累夫妻由是因緣四十)
(一劫身皆金色後生楚天壽盡生中天摩竭陁國婆羅門家名曰迦葉波此云飲光勝尊蓋以金色為號也故)
(飲稱金仙儒謂之世道謂之塵佛謂之劫)冥機發天光獨朗謝垢氛虚舟不
繫物觀化遊江濆(齊賢曰莊子泰宇定者發乎天光發乎天者人見其人士贇曰爾雅注大)
(水溢出别為小水為濆故詩有汝濆淮濆此云江濆者江水别出之涯也)江濆遇同聲道崖
乃僧英說法動海嶽游方化公卿手秉玉麈尾如登白
樓亭微言注百川亹亹信可聽(齊賢曰會稽記曰玉樓亭在會稽山隂臨流映)
(壑)一風鼓羣有萬籟各自鳴啓閉八牎牖託宿掣電霆
自言歷天台摶壁躡翠屏凌兢石橋去恍惚入青冥(齊賢)
(曰莊子南郭子綦曰大塊噫氣其名為風是為無作作則萬竅怒號子游曰地籟則衆竅是巳人籟則比竹是)
(巳會稽記赤城山上有石橋懸度有石橋風横絶其上邊有過徑裁容數人顧愷之啓蒙記天台山石橋路徑)
(不盈尺長數十步至滑下臨絶冥之澗清冥太清又雲也士贇曰隂陽相感而為雷激而為霆霆電也服虔曰)
(凌兢恐懼也師古曰凌兢者寒凉戰慄之處)昔在今來歸絶景無不經何日
更携手乘杯向蓬瀛(齊賢曰杯度者不知姓名嘗乘木杯渡水嘗宿一家竊一金激去主)
(人追至孟津浮木杯渡河)
遊溧陽北湖亭望瓦屋山懷古贈同旅(一云贈孟浩然)
(士贇曰懷古者感貞義女墳之事也)
朝登北湖亭遥望瓦屋山天清白露下始覺秋風還(齊賢)
(曰唐昇州溧陽縣上元二年州廢還隸宣州有湖山士贇曰禮記月令孟秋之月凉風至白露降)遊子
託主人仰觀眉睫間目色送飛鴻邈然不可攀長吁相
勸勉何事來吳關聞有貞義女振窮溧水灣清光了在
眼白日如披顔高墳五六墩崒兀棲猛虎遺跡翳九泉
芳名動千古子胥昔乞食此女傾壺漿運開展宿憤入
楚鞭平王凜冽天地間聞名若懷霜(士贇曰吳越春秋子胥奔吳到昭關)
(關吏欲執之伍員用詐曰上所以索我者美珠也今我已亡矣將去取之關吏因捨之追者在後幾不得脱至)
(江有漁父乘船渡之遂行至吳疾於中道乞食溧陽適會女子擊綿於瀨水之上筥中有飯子胥遇之謂曰夫)
(人可得一飡乎女曰妾獨與母居三十未嫁飯不可得子胥日夫人振窮途少飯亦何嫌哉女子知非常人遂)
(許之發其簞莒飯其盎漿長跪與之子胥再飡而止女子曰君有遠逝之行何不飽而飡之子胥既飡而去又)
(謂女子曰掩夫人之壺漿無令其露女子嘆曰嗟乎妾與母居三十年自守貞明不願從適何宜饋飯而與丈)
(夫越戲禮儀妾不忍也子行矣子胥行反顧女子巳自投於瀨水矣於呼貞明執操其丈夫女哉棲猛虎者謂)
(墳如伏虎之狀猶馬鬛封之謂也子胥破楚入秦以不得昭王乃掘平王之墓出其屍鞭之三百左足踐腹右)
(手抉其目誚之曰誰使汝用讒諛之口殺我父兄豈不冤哉子胥等既破楚還過溧陽瀨水之上乃長大息曰)
(吾嘗飢於此乞食於一女子女子飼我遂投水而亡欲報以百金不知其家乃投金水中而去有頃一老嫗行)
(哭而來人問曰何哭之悲嫗曰吾有女子守居三十不嫁往年擊綿於此遇一窮途君子而輒飯之而恐事泄)
(自投於瀨水今聞伍君來不得其償自傷虚死是故悲耳人曰子胥欲報百金不知其家投金水中而去矣老)
(嫗遂取金而歸)壯夫或未逹十步九太行(形容其所行不遂意也)與君拂
衣去萬里同翶翔
醉後贈從甥高鎮
馬上相逢揖馬鞭客中相見客中憐欲邀擊筑悲歌飲
正值傾家無酒錢江東風光不借人枉殺落花空自春
黃金逐手快意盡昨日破産今朝貧丈夫何事空嘯傲
不如燒却頭上巾(齊賢曰太白上安州裴長史書曰昔東遊維揚不逾一年散金三十餘萬)
(有落魄公子悉皆濟之淵明詩若復不快飲空負頭上巾)君為進士不得進我被秋
霜生旅鬢時清不及英豪人三尺童兒重廉藺匣中盤
劒裝䱜魚閒在腰間未用渠且將換酒與君醉醉歸託
宿吳專諸(齊賢曰進士科始隋大業中盛於唐貞觀永徽之間其推引則曰白衣公卿其艱難則曰)
(三十老明經五十少進士廉藺廉頗藺相如䱜倉合切又音錯專諸刺客也棠邑人伍子胥自楚亡吳知專諸)
(之能進於公子光士贇曰此太白少年任俠之作也)
贈秋浦柳少府
秋浦舊蕭索公庭人吏稀因君樹桃李此地忽芳菲搖
筆望白雲開簾當翠微時來引山月縱酒酣清輝而我
愛夫子淹留未忍歸(齊賢曰唐秋浦隸池州爾雅山未及上曰翠微)
贈崔秋浦三首
吾愛崔秋浦宛然陶令風門前五楊柳并上二梧桐山
鳥下聽事簷花落酒中懷君未忍去惆悵意無窮
其二
崔令學陶令北牎常晝眠抱琴時弄月取意任無絃見
客但傾酒為官不愛錢(士贇曰此三聯並見本卷前詩註)東臯春事起
種黍早歸田(士贇曰唐書文中子王通之弟王績字無功絳州人性簡放不喜拜揖隋大業中舉)
(孝悌廉㓗授秘書正字不樂在朝求為六合丞以嗜酒不任事乃還鄉里績有奴婢數人種黍春秋釀酒養鳬)
(鴈蒔藥草常遊北山東臯自號東皐先生)
其三
河陽花作縣秋浦玉為人地逐名賢好風隨惠化春水
從天漢落山逼畫屏新應念金門客投沙弔楚臣(齊賢曰晉)
(書潘岳為河陽令植桃李人號河陽一縣花水從天漢落者九華山之瀑布太白嘗待詔金鑾故曰金門客賈)
(誼渡湘水為賦以弔屈原士贇曰地逐名賢好者興在上兩句謂秋浦得崔令而好猶河陽得岳陽而宿亦猶)
(晉書所呼皐長岩為許度岩之類也師古曰天漢河漢也)
望九華贈青陽韋仲堪
昔在九江上遥觀九華峯天河掛綠水秀出九芙蓉(齊賢)
(曰九華山隸池州舊名九子山九華山錄曰清陽縣坤隅一舍有山竒秀其數有九故號九子山李太白更其)
(號曰九華山)我欲一揮手誰人可相從君為東道主於此卧
雲松
李太白集分類補註卷十
