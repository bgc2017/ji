樊榭先生幽居道古翛然淸遠詩文之外銳意于詞嘗
病倚聲家&KR1138;蕩者失之靡豪健者失之肆因約情歛體
深秀緜邈興至思集輒自比之孫氏一絃柳家雙鏁要
以自寫胸抱非求悅眾耳也十年以來已有三數曲流
傳朋游閒賞音者以所見未多爲憾予因請于先生盡
發篋衍之藏釐爲四卷鋟而行之夫昔賢論詞雅正爲
宗故清眞堂名顧曲草窗堂名志雅惟志雅而後可言
顧曲也嗣是必有援琴受譜者予仍得而讀之快何如
已壬寅十一月三日宛平瓮熺履吉謹跋
跋
