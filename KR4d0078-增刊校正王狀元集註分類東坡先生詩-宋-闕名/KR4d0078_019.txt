增刊校正王狀元集註分類東坡先生詩卷之十九
酬荅下
詩一百四十三首
次韻道潜留別(次公曰先生與道潜同遊廬山)
爲聞廬岳多眞隱故就高人斷宿攀(断宿攀則可以断宿願所攀慕)巳
喜禪心無別語尚嫌剃髮有詩斑(任唐僧詩云髮爲作詩斑)異同
更莫疑三語(縯晉王戎問阮瞻曰聖人貴名教莊老明自然其旨同異瞻曰將無同戎咨嗟良久即命辟之時人)
(謂之三語掾)物我終當付八還(厚楞嚴經佛言明還白輪暗還黑月通還戶牖壅還牆宇緣還分别)
(頑虚還空欎還塵清明還霽世間一切所有不出斯類汝見八種見精明性當欲誰還)到後與君開北戶舉
頭三十六青山(次公三十六峯以言嵩山)
次韻葉致遠見贈
欲求五畒寄樵蘇(次公左太沖魏都賦撨蘇往而无忌注樵木蘇草也〇蘇漢書樵蘇後㸑注樵取薪)
(也蘇取草也)到處留題似賈胡(縯後漢馬援征五溪水疾船不得上耿舒与兄弇書曰伏波類西域)
(賈胡到処輒止以是失利)信命不湏歌去汝(厚詩逝將去汝適彼楽土)逢人未免歎
猶吾(援論語崔子弑斉君陳文子有馬十乘弃而違之至於他邦則曰猶吾大夫崔子也)人皆勸我杯
中物(縯陶詩天運苟如此且進杯中物子仁李白憶賀監詩昔好杯中物今爲松下塵倬吳衎好飲後醉詬權貴遂)
(戒飲阮宣命飲衎曰近断飲宣以拳敺其背曰看看老逼癡漢忍断杯中物邪抑而飲之)我獨怜君屋上
烏(縯武王克殷曰將奈其士衆何太公曰爱其人者兼屋上之烏杜詩丈人屋上烏烏好人亦好)一技文章
何足道(厚杜詩文章一小枝於道未爲尊)要言摩詰是文殊(師佛告文殊師利汝行詣)
(維摩詰問候文殊師利言彼上人者難爲酬對深逹寔相善說要法〇堯卿維摩詰經曰文殊師利問維摩詰我等各自說巳仁者)
(當說何等是菩薩不二法門時維摩詰默然无言文殊師利嘆曰善哉善哉乃至无有文字語言是眞入不二法門)
次韻杭人裴維甫
餘杭門外葉飛秋尚記居人挽去舟一別臨平山
上塔(次公臨平山在杭州仁和縣)五年雲夢澤南州(次公杜牧憶斉安郡詩平生睡足処)
(雲夢澤南州即黃州也)凄凉楚些緣君發(次公宋玉招䰟於断句処有些字盖楚人之語也)
邂逅秦淮爲子留(次公秦淮在江寕府秦望氣者言江東有天子氣故鑿地脉断連岡改爲秣陵方山)
(是其断処水爲秦淮)寄謝西湖舊風月故應時許夢中遊
次韻叚縫見贈
季子東周負郭田(縯季子蘇秦也秦東周雒陽人嘗曰使我有雒陽負郭田二頃豈能佩六國相印乎)
湏知力穡是家傳(次公書云若農服田力穡)細思種薤五十本(厚龔)
(遂爲渤海太守勸民曰種百本薤五十本葱一畦韭)大勝取禾三百㕓(援詩不稼不穡胡取禾三)
(百㕓兮)若得與君連北巷故應終老忘西川短衣匹
馬非吾事只擬關門不問天(次公杜詩自断此生休問天杜曲幸有桑麻田短衣匹馬)
(隨李廣看射猛虎終殘年)
次韻滕元發許仲途秦少游
二公詩格老彌新(次公二公指言元發少游也)醉後狂吟許野人坐
看青丘吞澤芥(任司馬相如子虚賦子虚過吒烏有先生言對斉王曰楚有七澤嘗見其一名曰雲夢方)
(九百里又烏有先生之言斉曰秋田乎青丘彷徨乎海外吞若雲夢者八九於其胷中曾不芥蔕)自慙潢潦薦
溪蘋(厚左傳澗溪沼沚之毛潢汙行潦之水可薦於鬼神可羞於王公)兩邦旌纛光相照
十畒鋤犂手自親(次公兩邦旌纛意者滕元發許仲途皆爲太守乎然破題指之爲許野人未省十畒)
(鋤犁又先生自言也)何似秦郎妙天下(縯前漢賈捐之傳君房下筆言語妙天下)明年獻
頌請東巡(厚後漢馬融上東巡頌安帝竒其文次公此末句方言少游則兩邦旌纛以言滕許審矣)
次韻蔣穎叔(堯卿名之竒公嘉祐二年章衡榜与穎叔同登第)
月明驚鵲未安枝(縯魏武帝詩月明星稀烏鵲南飛遶樹三匝何枝可依)一棹飄然
影自隨江上秋風無限浪(師白居易詩秋風江上浪无限)枕中春夢不
多時(次公歐陽永叔詞語云來如春夢不多時枕中字特用字耳不必指邯郸吕翁枕也)瓊林花草聞
前語罨畫溪山指後期(縯刘商隠爱義㒷之罨畫溪遂葺居焉次公先生詩尾本注所謂)
(陽羡則常州也古云陽羡三湖九溪地志云今只有六傒其三溪不知其処而六溪之中有荆溪則首受芜湖東至陽羡入海坼俗)
(呼爲罨畫溪也)豈敢便爲雞黍約玉堂金殿要論思(蔣詩記及)
(第時瓊林宴坐中所言且約同卜居陽羡厚班固兩都賦序武宣之世崇礼官考文章司馬相如之属朝夕論思日月献納)
和王斿二首(斿平父子)
異時長怪謫仙人(堯卿王平甫熙寕癸丑直崇文舘夢有要之至海上見中央宫殿作楽甚衆題宫曰靈芝平甫欲与俱往有人)
(在宫側隔水謂曰時未至且令去他日迎之至此恍惚夢斍時禁鍾巳鳴平甫自是頗負不凡爲詩曰万頃波濤木葉飛笙簫宫殿号靈芝揮毫不似人間世長楽鍾來夢斍時)
舌有風雷筆有神(縯杜詩下筆如有神〇師退之詩舌作霹靂飛倬董仲舒荅茦下筆疑有神助)
聞道騎鯨遊汗漫(厚杜詩若逢李白騎鯨魚道甫問訊今何如淮南子盧敖遊於北海逢若士謂曰子)
(処矣吾方与汗漫期於九垓之上)憶曾捫蝨話悲辛(援晉書王猛隱于華山懷佐世之志桓温入關)
(猛被褐而詣之面談當世之事捫蝨而言旁若无人温察而異之〇次公李白贈張相鎬詩其尾自言曰捫蝨對桓公頋得論悲辛)
氣吞餘子無全目(次公祢衡大兒孔文㪯小兒楊德祖餘子碌碌不足數又選詩驚省无全目)詩
到諸郎尚絶倫(次公諸葛亮与關羽書曰猶未及髯之絶倫逸羣也)白髮故交空
掩卷淚河東注問蒼旻(次公退之我不如水東注子仁杜猶有淚成河經天復東注)
嫋嫋春風送渡關(次公楚詞秋風嫋嫋)娟娟霜月照生還(次公古詩有娟)
(娟新月)遟留歲暮江淮上來往君家伯仲間(倬文選魏文帝典論)
(之文曰文人相輕自古而然傳毅之於班固伯仲之間耳)未厭冰灘吼新洛(厚汴渠舊引黃河元)
(豊中始以洛水易之謂之清汴或謂之新洛)且看松雪媚南山(厚南山泗州之山爲名都梁山)野
梅官柳何時動(縯老杜西郊詩市橋官柳細江路野梅香)飛蓋長橋待子閑
(次公長橋泗州之橋又曹子建詩飛蓋相追隨〇堯卿文忠公皇祐元年作三橋於穎州西湖嘗自作詩云鳴騶入林遠飛蓋渡長橋)
次韻張琬(堯卿字德父治平二年彭汝砺榜登第)
新洛霜餘兩岸隆(師汴渠舊引黃河水元豊中始以洛水易之謂之清汴或云新洛)塵埃
舉𬒮識西風(縯晉書王導不平庾亮之擅權每遇西風塵起㪯扇自蔽曰元規塵汙人)臨淮自
古多名士(次公此汝穎多竒士之變也)樽酒相從樂寓公(厚礼諸侯不臣寓公)半
日偷閑歌嘯裏百年暗盡往來中知君不向窮愁
老(次公史記太史公曰虞卿非窮愁亦不能著書以自見)尚有清詩氣吐虹(選慷慨則氣如虹蜺)
和人見贈
只寫東坡不着名此身已是一長亭壯心無復春
流起衰鬢從教病葉零知有雪兒供筆硯(縯李密有歌妓名雪)
(兒賓客有詩詞中意者即付雪兒叶音律歌之師蘭臺發源慕容郁有詩贈韓定之韓即席酬之曰盛德好將銀𬋩述䴡詞堪与雪兒歌他)
(日郁問其事韓曰昔梁元帝爲湘東王時錄忠臣義士文章筆有三品忠孝全者金𬋩書德行精粹者銀𬋩書文章䴡者班竹𬋩書)應嗤竈
婦洗盆缾(次公礼記奥者老婦之祭也盛於盆尊於瓶注云奥或作竈)回來索酒公應
厭京口新傳作客經
次韻王定國南遷回見寄
土暈銅花蝕秋水(次公秋水以言劒也宝剱光如秋水)要湏悍石相礱砥
十年冰蘖戰膏粱(次公冰蘖以言清苦白楽天所謂飲冰食蘖也)萬里煙波濯
紈綺(次公後漢史記云在綺繻紈袴之中又絶交論云綺紈公子)歸來詩思轉清激百
丈空潭數魴鯉逝將桂浦擷蘭蓀不記槐堂收劒
履(縯定國家有三槐堂又蕭何劒履上殿)却思庾嶺今何在更說彭城
眞夢耳(來詩𫐠彭城舊遊)君知先竭是甘井(厚莊子直木先伐甘井先竭)我
願得全如苦李(縯晉王戎傳戎嘗与羣兒戲於道側見李樹多寶等軰競趨之戎獨不往或問其故戎曰)
(樹在道边而多子必苦李也取之果然)妄心不復九回腸(援司馬迁荅任少卿書曰是以腸一日而)
城上湖光暖欲波美人唱我踏春歌(次公異聞集載邢鳳之子夢一美人)
(歌踏陽春之曲曰踏陽春人間二月雨和塵陽春踏盡秋風起愁畫人間白髮人性之酉陽雜爼云元和初有士人因醉卧庁中)
(及醒見古屏上婦人等悉於床前踏歌歌曰長安女兒踏春陽无処春陽不断腸士人驚叱之忽然上屏)魯公賓客
皆詩酒誰是神仙張志和(次公玄眞子姓張名志和魯國公顔眞卿与之友善眞卿爲湖)
(州刺史与門客會飲乃唱和爲漁父詞其首唱即志和之詞曰西塞山边白鳥飛桃花流水鱖魚肥青篛笠綠蓑衣斜風細雨不湏)
(歸眞卿與陸鴻漸徐士衡李成矩共唱和二十五首逓相誇尚)
齋釀如澠漲綠波(縯左傳晉侯以斉侯宴投壷斉侯㪯矢穆子曰有酒如澠有肉如陵寡君中此与君)
(代興)公詩句句有絃歌(子仁杜詩復憶㐮陽孟浩然清詩句句尽堪傳)流觴曲水
無多日更作新詩繼永和(厚王羲之蘭亭記序云永和九年歲在已丑暮春之初會於會)
(稽山隂之蘭亭修禊事也又云此地有崇山峻嶺茂林脩竹又有清流激湍映帶左右引以爲流觴曲水列坐其次)
要知太守怜孤客不惜陽春和俚歌(縯文選宋玉對楚問云客有歌於郢)
(中者其始曰下里巴人國中属而和者數千人其爲陽阿薤露國中属而和者數百人其爲陽春白雪國中属而和者數十人而巳)
(引商刻羽雜以流徵國中属而和者不過數人是以其曲弥高其和弥寡)坐睡樽前呼不應(次公)
(後漢劉寬嘗講經於霊帝前被酒坐睡)爲公雕琢損天和
和田仲宣見贈
頭白江南醉司馬(次公言白楽天也白自号醉吟先生嘗謫江州司馬)寬心時復
喚殷兄(縯楽天又有詩云猶有誇張少年処笑呼張丈与殷兄)寒潮不應淮無信
客路相隨月有情未許低頭拜東野(厚退之醉留孟東野詩云低頭拜東)
(野願得終始如駏蛩)徒言共飲勝公榮(援晉書王戎与阮籍飲時兖州刺史刘昶字公榮在坐以酒少)
(不及昶昶无恨色戎異之它日問籍曰彼何如人曰勝公榮不可不与飲若减公榮則不敢不共飲唯公榮可不与飲)好
詩惡韻那容和刻燭應湏便置觥(縯斉竟陵王子良嘗夜集斈士刻燭爲詩)
(四韻者刻一寸以此爲率厚南史王泰傳泰預朝宴刻燭賦詩)
和仲伯逹
歸山歲月苦無多尚有丹砂奈老何繡谷只應花
自染(繡谷見送孔郎中注)鏡潭長與月相磨君方傍海看初日
(次公近海有浴日亭見日出也)我巳横江擊素波(厚漢武帝秋風詞云横中流兮揚素波蘭鼓鳴)
(兮發掉歌)人不我知斯我貴(縯老子云知我者稀則我貴矣)不湏雷雨起龍
梭(援晉陶侃少時漁於雷澤嘗網得一織梭以挂于壁有頃雷雨化爲龍而飛去)
次韻荅賈耘老
五年一夢南司州(次公南司州者言黃州也唐武德三年於黃州黃陂縣置南司州七年廢其初蓋北)
(斉武帝置也)飢寒疾病爲子憂東來六月井無水仰看古
堰横奔牛(倬常潤州之間有奔牛閘)平生管鮑子知我(縯史記𬋩仲傳仲曰吾始)
(困時嘗与鮑叔賈分財利多自与鮑叔不以我爲貪知我貧也吾嘗与鮑叔謀事而更窮困鮑叔不以我爲愚知時有利不利也吾)
(嘗三仕三見逐於君鮑叔不以我爲不肖知我不遭時也吾嘗三戰三走鮑叔不以我爲怯知我有老母也生我者父母知我者鮑)
(子也)今日陳蔡誰從丘(縯孔子曰從我於陳蔡者皆不及門也)夜航争渡泥
水澁牽挽直欲來瓜州(次公瓜州則今揚州之瓜步也)自言嗜酒得
風痺故鄕不敢居温柔(援趙飛燕外傳飛燕妹名合德成帝幸合德謂爲温柔鄕曰吾老是)
(鄕矣不能效武皇求白雲鄕)定將泛愛救溝壑(厚杜詩虚名但蒙寒温問泛愛不救溝壑辱)
衰病不復從前樂(師張籍詩與君相逢莫寂寞衰老不復從前樂)今年太守眞
卧龍(厚㐮陽記曰諸葛孔明爲卧龍龐士元爲鳳雛司馬德操爲水鏡皆龐德公語也)笑語炎天
出冰雹時低九尺蒼鬚髯(縯杜詩張公一生江海客身長九尺鬚眉蒼)過我
三間小池閣故人改觀争來賀小兒不信猶疑錯
爲君置酒飲且哦草間秋蟲亦能歌可怜老驥眞
老矣無心更秣天山禾(次公天山在伊州伊吾縣薛仁貴三箭定天山又退之詠駑驥云飢)
(食玉山禾)
次韻許遵
蒜山渡口挽歸艎(次公蒜山在潤州)朱雀橋邊看道裝(次公朱雀)
(橋在江寕府晉之建康也刘禹錫詩云朱雀橋边野草花烏衣巷口夕陽斜)供張巳應煩百兩
(縯疎廣疎受乞骸骨歸東海故人設祖道供張東都門外送車數百兩)擊鮮無久溷諸郎(厚前)
(漢陸賈分槖金与諸子曰与汝約過汝汝給人馬酒食極歡十日而更一歲中以往來過它客率不過再過數擊鮮母久溷汝爲也)
問禪時到長干寺(次公長千里名在建康李白古樂府有長干行兩首其一云同居長千里兩小無嫌)
(猜其一云嫁与長干人沙頭候風色白詩訛本作長干非也)載酒閑過綠野堂(縯裴度請老治第東)
(都作别墅其燠館凉臺号綠野堂度野服蕭散與白居易刘禹錫把酒爲文章窮晝夜不問人間事次公以長干寺推之則綠野)
(堂亦在建康矣白注所引則在西京与上不接又裴晉公之綠野堂今豈在乎恐名偶同耳或曰時王介父閑居故以綠野堂比之)
(耳)此味只憂兒輩覺(援晉謝安嘗謂王羲之曰中年以來傷於哀楽與親友别輒作數日悪羲)
(之曰年在桑榆自然至此正頼絲竹陶寫恒恐兒軰斍損其&KR0794;楽之趣)逢人休道北䆫凉(厚陶)
(潜言夏月虚閑高卧北䆫之下清風颯至自謂羲皇上人)
次韻孫莘老斗野亭寄子由在邵伯堰(次公)
(邵伯堰在楊州廣陵縣本朝楽史寰宇記云謝安所築按安傳及至新城築埭於城北人追思之名爲召伯埭)
(然則所謂新城豈乃廣陵耶)
落帆謝公渚(厚晉書阮𥙿赴山陵事畢便還諸人相与追之至方山不相及刘惔歎曰我入東正當泊安石)
(渚下耳不敢近思曠傍)日脚東西平(師杜甫詩峥嶸赤城西日脚下平地)孤亭得小
憩莫景含餘清(子仁選詩遠峰隱半規密林含餘清)坐待斗與牛錯落
挂南甍老僧如夙昔一笑意巳傾新詩出故人舊
事疑前生(縯房琯開元中爲盧氏宰与道士邢和璞過夏口入廢佛寺鑿池得甕中所藏婁師德与永禅師畫笑曰)
(頗憶此邪因悵然悟前生爲永禅师)吾生七往來送老海上城逢人輙自
哂得魚不忍烹似聞績溪老復作東都行(次公指言子由也先)
(生旣自黃移汝故子由亦自監筠州塩酒稅移知歙之績溪先生未至汝继得請歸常尋又起知登州而子由自績溪以校書即被)
(召入京亦湏由召伯堰至東都於篇末及之)小詩如秋菊豔豔霜中明過此
感我言長篇發春榮(師後漢楊脩書華若春榮溜如清風倬曹子建七啓云辨言之豔能使)
(窮澤生流枯木發榮)
次韻送徐大正
別時酒醆照燈花(次公杜詩灯花何大喜退之灯花詩云更煩將喜事來報主人翁)知我
歸期漸有涯去歲渡江萍似斗(縯家語楚昭王渡江江中有物大如斗直觸王)
(舟舟人取之王使使問於孔子孔子曰此爲萍實者也異時小兒謠曰楚王渡江得萍實大如斗赤如日剖而食之甜如蜜)今
年並海棗如瓜(厚漢書李少君曰臣嘗遊海上見安期生食巨棗大如瓜)多情明月邀
君共無價青山爲我賖(次公月賦隔千里兮共明月又李白詩今朝貰酒与君傾暫就東山)
(賖月色)千首新詩一竿竹不應空釣漢江槎(漢江事見退圃詩注)
次韻徐積(徐仲車也詳見卷内次韻徐仲車詩注)
殺雞未肯邀季路(縯論語荷蓧丈人止子路宿殺雞爲黍而食之)裹飯先湏問
子來(厚莊子子輿与子桑友而淋雨十日子輿曰子桑殆病矣裹飯而往食之〇次公按子桑非子來也豈先生誤記人)
(名耶)但見中年隠槐市(次公淮南子云槐市斈也樹以青槐又三輔黃圖云明堂辟雍爲博士舍三十)
(區爲會市但列槐樹數百行諸生朔望會此市各持其郡所出物及經書所与賣買雍容楫譲議論槐下)豈知平日
賦蘭臺(援宋玉風賦云楚襄王遊於蘭臺之宫有風颯然而至者王乃披襟當之曰快哉北風)海山入
夢方東去風雨留人得暫陪若說峨眉眼前事(次公)
(峨眉山在嘉州峨眉縣而眉州眉山縣正對之故州縣得以爲名先生眉人也)故鄕何處不堪回
次韻趙令鑠(堯卿宗室字景貺)
東坡巳報六年穣(縯計然言歲在金穰水毀木飢火旱〇次公莊子言庚桑子北居畏壘之山三年畏)
(壘大穣先生在黃州凡跨六年故云)惆悵紅塵白首郎(次公先生至常州以遇哲宗即位復朝奉郎知)
(登州至登州五日召爲礼部郎中則所謂白首郎者謂此也馮唐顔駟皆云白首爲郎又京師有東華軟紅香塵之語)枕
上溪山猶可見(次公先生自黃徙汝起知登州而召入猶夢見黃州)門前冠蓋巳
相望(次公漢書使者冠蓋相望)故人年少眞瓊樹(縯晉書王戎有人倫鉴識常目王衍如瑶)
(林瓊樹自然是風塵表物子仁老杜八仙歌云宗之瀟酒美少年皎如玉樹臨風前)落筆風生戰堵墻
(厚杜詩集䝨文于士如堵墻觀我落筆中書堂)端向甕間尋吏部(援晉畢卓字茂世爲吏部郎常)
(飲酒廢聀比舍郎釀熟卓因醉夜至其甕間盗飲之爲掌酒所縛明日視之乃畢吏部也籧釋其縛卓遂引主人宴於甕側致醉而)
(去)老來專以醉爲鄕(厚唐王績字无功游北山東皐著書自號東臯子乘牛經酒肆留或數日)
(又采杜康儀狄以來善酒者爲譜李淳風曰君酒家南董也所居東南有盤石立杜康祠祭之尊爲師以焦革配著醉鄕記以擬刘)
(伶酒德頌)
次韻王定國得潁倅二首
仙風入骨巳凌雲(縯司馬子微謂李白有仙風道骨司馬相如奏大人賦於武帝飄飄然有凌雲氣遊天)
(地之間意)秋水爲文不受塵(次公此杜詩秋水爲神玉爲骨之變文也)一噫固應
號地籟(任莊子地籟則衆竅是巳又云大塊噫氣其名爲風是唯無作作則万竅怒號)餘波猶足挂
天紳(次公禹貢餘波入于流沙又孟郊詩簷溜擲天紳)買牛但自捐三尺(買牛見山村五)
(絶注縯三尺言劒也漢高祖曰吾以布衣提三尺劒取天下)射鼠何勞挽六鈞(援魏杜襲言千鈞之)
(弩不爲鼷鼠而發機〇次公左傳顔高之弓六鈞)莫向百花潭上去(次公百花潭應在潁州)
醉翁不見與誰春(厚歐陽文忠公自號醉翁致仕居清潁尾)
滔滔四海我知津(縯長沮桀溺耦而耕過之使子路問津焉長沮曰是知津矣問於桀溺桀溺曰滔滔)
(者天下皆是也)每愧先生植杖芸(縯子路從而後遇丈人以杖荷蓧子路問曰子見夫子乎丈人曰四)
(体不勤五榖不分孰爲夫子植其杖而芸)自少多言聞晚道(援老子多言數窮又莊子載孔子言丘之)
(晚聞道也)從今閉口不論文(任杜詩重與細論文)灔翻白獸樽中酒
(厚魏正旦元會設曰獸樽於殿庭樽蓋上施白獸若有人能献直言者則發此樽飲酒)歸煑青泥坊底
芹(援杜詩飯煑青泥坊底芹)要識老僧無盡處牀前牛蟻不曾聞
(縯晉書殷仲堪父嘗患耳聦聞牀下蟻動謂之牛闘)
次韻王震(堯卿字子發)
攜文過我治平間霧豹當時始一班(縯戰國策陶荅子不修德而富三倍)
(其妻泣曰南山有玄豹霧雨十日不下食將欲以澤其毛衣而成文章也凡豕不擇食故肥而死无幾陶合子被誅〇厚晉書王献)
(之年數歲嘗觀門生摴蒲曰南風不競門生曰此郎亦管中窺豹時見一班)聞道吹嘘借餘論故
教流落得生還清篇帶月來霜夜妙語先春發病
顔詩酒暮年猶得用竹林高會許時攀(縯晉書嵇康所与神交者)
(惟阮籍山濤与其流者向秀刘伶籍兄子咸王戎遂爲竹林之遊謂之竹林七䝨云)
次韻周邠(周開祖也子仁熙寧中公倅杭州開祖爲錢唐宰)
南遷欲舉力田科(縯漢文帝詔孝悌力田者復其身)三徑初成樂事多
(次公將詡為三徑以待求仲牧仲而陶淵明曰聊欲絃歌以爲三徑之資可乎)豈意殘年踏朝市(次公)
(杜詩看射猛虎消殘年又云但使殘年飽喫飯)有如疲馬畏陵坡羡君同甲心
方壯笑我無聊鬢巳皤何日西湖尋舊賞(次公西湖追言杭州)
(西湖也先生与周開祖舊遊之地)淡煙疎雨暗漁蓑(厚張志和漁父詞靑弱笠綠蓑衣斜風細雨不湏歸)
次韻胡完夫(堯卿名宗愈)
青衫別淚尚斕斑(縯白楽天詩就中泣下誰最多江州司馬青衫湿)十載江湖困
抱關(厚蕭望之不從霍光以射策爲都署小宛東門侯時王翁仲謂望之曰不肯碌碌反抱關爲對曰各從其志也)老
去上書還北闕(援孟浩然詩北闕休上書南山歸舊庐)朝來拄笏望西山
(縯晉書桓冲謂王徽之曰卿在府日久比當相料理徽之初不酬荅直高視以手扳拄頰云西山朝來致有爽氣耳)相從
杯酒形骸外(次公莊子今子与我遊於形骸之内而責我於形骸之外不亦過乎)笑說平生
醉夢間萬事會湏咨伯始(厚後漢胡廣字伯始練逹事体明解朝章京師語曰万事不理)
(問伯始天下中庸有胡公)白頭容我占清閑
次韻錢穆父(錢勰也)
老入明光踏舊班(次公明光漢殿名在桂宫之中關中記曰桂宫在未央宫之北周回十餘里中有明)
(光殿殿上複道從宫中西上城西至建章宫神明臺蓬山三秦記曰末央宫漸臺西有桂宫宫中有明光殿金戺玉階班固西都賦)
(曰自未央而連桂宫弥明光而亘長樂)染鬚那復唱陽關(縯王維詩勸君飲尽一杯酒西出陽關无)
(故人次公刘禹錫詩唱得凉州意外声舊人嗤數米嘉荣近來時世輕年少好染髭鬚事後生)故人飛上金
鑾殿(次公唐東内大明宫之中有金銮殿記云在還周殿之西北順宗召斈士鄭絪至金銮殿立憲宗爲皇太子而楽史)
(李翰林别集序云翰林在唐天宝中賀监以名聞於明皇帝召見金銮殿降步輦迎如見綺皓於是置之金銮殿出入翰林中師)
(李白詩翰林秉筆回英眄麟閣峥嶸誰可見氶恩初入銀臺門著書獨在金銮殿)遷客來從飯顆山
(援李白嘲杜甫云飯顆山前逢杜甫頭戴笠子日卓午借問因何太瘦生只爲從來作詩苦次公盖李白譏甫齷齪言甫之爲詩)
(如砌飯為山也故先生每用飯山字曰李白猶嫌飯山瘦又曰不獨飯山嘲我瘦又曰只有清詩朝飯顆是巳而士大夫有因爲之)
(說曰今長安有飯顆山之名未詳)大筆推君西漢手(縯唐李嶠為鳳閣舍人朝廷每有大手筆時令)
(嶠爲之)一言置我二劉間(厚刘向刘歆父子俱以文章斈術称子仁晉書載記石勒謂徐光)
(曰朕當在二刘之間耳軒轅豈所疑乎)便湏置酒呼同舍看賜飛龍出帝
閑(縯翰林斈士初除例賜名馬李白詩云勑賜飛龍二天馬黃金絡頭白玉鞍馬八尺以上為龍天子有十二閑以畜馬)
次韻荅完夫穆父(二公自言先世同在西掖)
掖垣老吏識郎君(援刘楨詩誰謂相去遠隔此西掖垣注引應劭漢官儀曰左右曹受尚書事前世文)
(士以中書在右因謂中書爲右曹又称西掖)並轡天街兩絶塵(縯莊子夫子奔逸絶塵)汗
血固應生有種(厚大宛馬皆汗血其先天馬子也任前漢礼楽志天馬歌云霑赤汗沫流渚又北史遮)
(逸國献汗血馬)夜光那復困無因(援史記鄒陽云夜光之璧以暗投明莫不按劒相眄者无因而至前)
(也)豈知西省深嚴地(堯卿宋朝太祖爲宰相曰斈士深嚴之地當選謹重之人処之又王元之滁)
(州謝上表云臣自西垣入叨内府旣在深嚴之地乃當繁劇之秋)也着東坡病瘦身免使
謫仙明月下強歌對飲只三人(援李白詩斈杯邀明月對影成三人今先生言)
(其与胡完夫錢穆父自為三人也)
次韻荅滿思復(堯卿名中行)
自甘茆屋老三間(次公此詩乃先生召還朝在西掖時所唱和也苑屋三間猶退之詩一間茆屋之類)
(也)豈意&KR0686;庭綴兩班紙落雲煙供醉後(縯杜詩八仙歌称張旭云)
(揮毫落紙如雲煙〇任潘岳作揚荆州誄云動翰若飛紙落如雲)詩成珠玉看朝還(厚杜詩朝)
(罷香煙携滿䄂詩成珠玉在揮毫師江淹謂郭鞏曰子之咳唾成珠玉吐氣如虹霓)誰言載酒山無
賀(援李白憶賀监詩稽山无賀老却掉酒船回)記取啼烏巷有顔(縯異苑陽顔以純孝著聞)
(後有烏銜鼓集顔所居之村烏口皆傷一境以至孝故慈烏來萃銜鼔之象欲令聾者遠聞即於其処立縣名爲烏傷王莽改為烏)
(孝以彰其行歐陽詢藝文類聚又作東陽顔烏)但恐跛䍧隨赤驥青雲飛步不
容攀(次公吕氏春秋千仞之山而跛䍧至其上凌遟故也又周穆王八駿之名有曰右驂赤驥而左白義又刘瑀曰一蹙)
(造青雲何至与駑馬争路〇師杜詩赤驥頰長纓)新添(紙落雲煙任曰潘岳意本言作文而杜詩正言寫字今先生字用老杜而意作潘岳)
和蔣發運
夜語翻千偈(次公晉書鳩摩羅什從師授經日誦千偈)書來又一言此身眞
佛祖何處不羲軒船穩江吹座樓空月入樽遥知
思我處醉墨在頽垣
和人假山新添(仙掌賈氏談錄云華岳掌其石丹紫正如人肉色適類掌耳高盈丈闊四五尺)
上黨攙天碧玉環(次公上黨潞府也此言太行山刘禹錫詩外遶亭臺碧玉環〇任上黨山在河之東)
(也)絶河千里抱商顔(次公商顔四皓所隱也在黃河之上〇師商顔商山也亦曰商於山)試
觀煙雨三峯外(縯三峯言華山三峯也曰蓮花毛女松檜)都在靈仙一掌間
(厚華山首陽山黃河流於二山間古語云此夲一山當河河水過而曲行河神巨靈以手擘開其上以足滔離其下以通流今華山)
(有手跡仙掌峯是也)造物何如童子戲(次公佛書童子聚沙爲戲)寫眞聊發使
君閑何當挈取西征去畫作圍牀六曲山
次韻錢舍人病起
牀下龜寒且耐支(編史記龜莢傳南方老人用龜支牀足行二十餘歲老人死移牀龜尚生)杯
中蛇氣未應衰(厚晉書楽廣嘗有親客久闊不復來廣問其故荅曰前在座蒙賜酒方欲飲杯中有蛇影)
(意甚惡之旣飲而疾于時河南廳事壁上有角漆弓昼作蛇廣意杯中蛇即角弓影也復置酒於前処謂客曰杯中復有所見不荅)
(曰所見如初廣乃告其所以客豁然頓解沉痾頓愈)殿門明日逢王傅(次公東方朔傳期門之號)
(謂期諸殿門也王傳事賈誼爲長沙王太傳〇師杜甫贈鄭虔貶台州詩云賈生對鵩傷王傅蘇武看羊䧟賊庭)櫑具
争先看不疑(厚前漢雋不疑見暴勝之冠進䝨冠帶櫑具剱應劭曰櫑具木標首之劒櫑落大壯也晉灼曰)
(古長劒首以玉作鹿盧形刻木作山形如蓮花未敷時今大劒木首其狀似此櫑音磊)坐覺香煙攜䄂
少(縯梅斈士詢好焚香每晨起必焚兩爐以公服罩之撮其䄂以出坐定撒開郁然滿堂杜詩朝罷香煙攜滿䄂〇倬韋䝨詩御)
(炉煙滿䄂丞相出朝時)獨愁花影上廊遲(縯斈士入署常視日影為候斈程為翰林斈士性懶日過)
(八塼乃至時號八塼斈士)何妨一笑千痾散絶勝倉公飲上池(次公)
(扁鵲渤海鄭人也姓秦氏少爲人舍長舍客長桑君過扁鵲獨竒之常謹遇之長桑君亦知扁鵲非常人呼扁鵲私坐与語曰我有)
(禁方年老欲傳与公公母泄乃出其懷中薬与扁鵲曰飲煑以上池之水三十日當知物矣乃悉取其禁方書与扁鵲忽然不見今)
(詩言倉公誤以爲淳于意)
次韻和王鞏
謫仙竄夜郎(縯李白坐永王璘乱長流夜郎唐以珍州爲夜郎郡)子美耕東屯(縯東)
(屯在今夔州故城之東)造物豈不惜要令工語言王郎年少日
又如缾水翻(厚退之詩文如翻水成初不用意爲)争鋒雖剽甚(子仁漢書黯布反上)
(自將擊之張良見上曰楚人剽疾願上无与楚人争鋒)聞鼔或驚犇天欲成就之使
觸羝羊藩(縯易羝羊觸藩羸其角)孤光照微陋耿如月在盆歸
來千首詩(援杜牧詩千首詩輕万戶侯)傾瀉五石樽(厚莊子今子有五石之瓠何不慮以)
(爲大樽而浮於江湖)却疑彭澤在頗覺蘇州煩(次公彭澤陶淵明也蘇州韋應物也)君
看鄒忌子廉折配春温(援史記鄒忌子論琴大絃濁以春温者君也小絃廉折以清者臣也)
知音必無人(師鍾子期死伯牙絶絃)壞壁掛桐孫(師凡榦實而未虚惟桐反是故)
(琴材以孫枝爲貴)
次韻李脩孺留別二首
十年流落敢言歸(次公先生自開封府推官乞外任初倅杭徙知密自密徙徐徙湖而謫黃者五年且)
(移汝起知登而後入)魚鳥江湖只自知豈意青天掃雲霧(次公晉楽)
(廣傳衛玠使諸子造焉曰此人之水鏡見之瑩然若披雲霧而覩青天今先生指青天爲人君)盡呼黃髮寄
安危(縯書詢兹黃髮則罔所愆)風流吾子眞前軰人物他年記一
時我欲折繻留此老(厚前漢終軍入關關吏与繻曰爲復傳還當以合符軍曰丈夫西遊終不)
(復傳還弃繻去次公按注蘇林曰繻帛边也舊關出入皆以傳傳煩因裂繻頭合以爲符信也)緇衣誰作好
賢詩(援緇衣詩名礼記孔子曰好賢如緇衣惡惡如巷伯)新添(繻非可折者折繻之義主於留則不欲使復出關)
此生别䄂幾回麾夢裏黃州空自疑何處青山不
堪老當年明月巧相隨窮通等是思家意衰病難
堪送客悲好去江魚煑江水劒南歸路有姜詩(縯後)
(漢烈女姜詩妻龐氏傳詩母好飲江水去舍六七里妻常泝流而汲後值風不時得還母渴詩責而遣之妻乃寄止鄰舍昼夜紡績)
(市珍羞使鄰母以意自遺其姑如是者久之姑怪問鄰母鄰母其對感慙呼還姑嗜魚鱠又不能獨食夫婦常力作供鱠呼鄰母共)
(之舍側忽有湧泉味如江水每旦輒出双鯉常以供膳故今地名有姜詩鎮)
次韻黃魯直赤目
誦詩得非子夏學(縯卜商字子夏爲詩序毛公詩自謂傳之子夏子夏哭子失明事見礼記)紬
史正作丘明書(厚司馬遷荅任少卿書云左丘失明厥有國語)天公戲人亦薄
相略遣幻翳生明珠頼君年來屏鮮腴百千燈光
同一如(次公維摩經言无尽灯者譬如一灯然百千灯冥者皆明明終不尽)書成自寫蠅頭
表(縯斉衡陽王鈞嘗手自細書五經置巾箱中侍讀賀玠曰殿下家自有墳素何湏蠅頭細書)端就君王
覓鏡湖(厚唐賀知章天宝初病夢游帝居數日寤乃請爲道士還鄕里詔許之以宅爲千秋觀而居又求周宫湖數頃)
(爲放生池有詔賜鏡湖剡川一曲)
和周正孺墜馬傷手(堯卿名尹嘗爲御史成都新繁人)
平生學道巳神完豈復兒童私自憐(次公陸機詩顧影淒自憐江文通擬)
(詩躑躅還自憐杜甫請歸來始自憐〇師楚詞宋玉九辨惆悵兮而私自憐)醉墜何曾傷内守(縯莊)
(子醉者之墜車骨節与人同而犯害与人異其神全也)色憂當爲念先傳(厚楽正子下堂而傷其足)
(數日不出有憂色曰父母全而生之子全而歸之可謂孝矣)書空漸覺新詩健(援晉殷浩被廢口无)
(怨言夷神委命談詠不輟但終日書空作咄咄怪事四字而巳)把蟹行看樂事全(縯畢卓嘗謂人曰得)
(酒滿數百斛舡四時美味置兩頭右手持酒杯左手持蟹螯拍浮酒船中便了足一生矣)賣却老騘爲酒
直大呼鄕友作新年
和黃魯直燒香二首
四句燒香偈子(次公金剛經偈謂之四句偈)随香遍滿東南不是
聞思所及(次公楞嚴經觀音從聞思修入三摩地)且令鼻觀先參(次公佛有觀想)
(法觀鼻端白謂之鼻觀)新添(香之妙意非聞與思所從入也)
萬卷明牎小字眼花只有斕斑一炷煙消火冷半
生年老心閑
再和二首(來詩言飲酒畫竹石草書)
置酒未逢休沐便同越北燕南(次公休沐漢制也蓋言唯得休沐假而後相聚)
(不然則如越之北而燕之南也越在南而居越之北燕在北而居燕之南皆言其相背也)且復歌呼相和
隔墻知是曹參(縯漢曹參傳相舍後園近吏舍日飲歌参遊後園聞吏醉歌呼乃反取酒張坐飲大歌呼)
(与相和子仁退之詩隔墻聞鬱呼)
丹青巳自前世(厚王維詩宿世繆詞客前生應畫師)竹石時窺一斑(援晉)
(王獻之觀門生摴蒲曰南風不競門生曰此郎亦管中窺豹時見一班)五字當還靖節(縯陶淵明)
(時號靖節先生善五字詩)數行誰似高閑(厚唐高閑上人善草書韓退之有送高閑序言閑之於書有張)
(旭之心)
次韻曾子開從駕二首(堯卿名肇)
街槐綠闇雨初勻瑞霧香風滿後塵清廟幸同觀
濟濟(縯詩清廟祀文王也其詩曰済済多士秉文之德)豐年喜復接陳陳(厚豊年亦詩名)
(而前漢書有云太倉之粟陳陳相因)雍容巳饜天庖賜俯伏初嘗貢茗新
輦路歸來聞好語(厚李賀詩沙路歸來聞好語旱火不光天下雨)共驚堯顙
類高辛(次公高辛帝嚳乃堯之父也堯以言宋哲宗而高辛以言宋神宗用堯顙字則孔子世家載孔子立於鄭之東)
(門鄭人謂子貢曰東門有人其顙似堯今借此以言宋哲宗之類宋神宗也)
入仗魂驚愧草萊一聲清蹕九門開暉暉日傍金
輿轉(次公杜詩竹日静暉暉金輿以言天子之乘輿而字則易有困于金輿)習習風從玉宇
來(次公詩習吾谷風劉休玄詩玉宇來清風)流落生還眞一芥周章危立近
三槐(學士班近執政厚左思吳都賦輕禽狡獸周章夷猶注周章夷猶恐惧不知所之也周礼面三槐三公位焉堯)
(卿楚詞曰聊翶游兮周章)道傍儻有山中舊問我收身早晚回
再和
眼花錯莫鬢霜勻(次公鮑昭行路難云今日見我顔色衰意中錯莫與先異)病馬羸
騶只自塵奉引拾遺叨侍從(縯杜詩拾遺曾奏數行書嬾性從求水中居奉引滥)
(騎沙苑馬幽棲合釣錦江魚又云我昔近侍叨奉引)思歸少傳羡朱陳(厚白楽天以太子少傳致)
(仕有詩云憶昨旅遊初迨今五十春孤舟三過楚羸馬四經秦一生苦如此長羡朱陳民朱陳村在徐州豊縣去縣遠而官事少処)
(深山中民俗淳質一村惟宋陳雨姓世爲婚姻民安其土無羈旅行役之劳故多夀考)衰年壯觀空驚
目嶮韻清詩苦闘新最後數篇君莫厭擣殘椒桂
有餘辛(次公此句士大夫傳云當時有問先生句義何如先生曰言其辣也子仁詩話云先生在北扉和辛字韻詩)
(韻窘束而往返不已先生厭之復和云云顧問客曰解此否謂唱首多辣氣故𡭗詩話椒作薑)
憶觀蒼海過東萊日照三山迤邐開(次公三山於寰宇記載在萊州)
(掖縣注云在海之南岸先生赴密州時有詩屡詳注矣)挂觀飛樓凌霧起仙幢寶蓋
拂天來不聞宫漏催晨箭(堯卿杜詩五夜漏声催曉箭)但覺簷隂
轉古槐供奉清班非老處會稽何日乞方回(時方闕會稽守)
(縯晉郄愔字方回爲徐兖二州刺史其子超爲作牋陳老病乞閑地自養桓温大喜即轉爲會稽太守)
偶與客飲孔常父見訪方設席延請忽上
馬馳去巳而有詩戲用其韻荅之
揚雄他文皆不竒(次公前漢書有云他文未能稱是)獨稱觀缾居井湄
(縯揚雄作酒箴以諷諫成帝其文爲酒客難法度士譬之於物曰子猶鉼矣觀鉼之居居井之湄処高臨深動嘗近危云云)酒
客法士兩小兒陳遵張竦何曾知(厚遵見揚雄酒箴大喜謂張竦曰吾與𡭗)
(猶是矣足下苦心自約而我放意自恣官爵功名不减於子而差楽顔不優耶竦曰子欲爲我亦不能吾而效子亦敗矣)主
人有酒君獨辭蟹螯何不左手持(援畢卓曰左手持蟹螯右手持酒柸拍浮)
(酒船中便足了一生矣)豈復見吾横氣機(縯列子與李咸見壷子出曰吾無得而相焉壷子曰)
(是殆見吾横氣機也明日又來立未定自失而走)遣人追君君絶馳盡力去花
君自癡(援維摩經言天女散花至大弟子便着不墮一切弟子神力去花不能令去)醍醐與酒
同一巵請君更問文殊師(任醍醐盖酥酪之美者佛言人聞正法如食醍醐然其與酒自)
(是兩般然如禪師亦有飲米汁子者惟文殊能知其同異盖文殊最爲智慧故也)
次韻劉貢父獨直省中
明牎畏日曉天暾高柳鳴蜩午更喧筆老詩新疑
有物心空客疾夲無根隔墻我亦眠風榻上馬君
先瑣月軒共喜早歸三伏近(縯漢武帝詔賜從官肉太官丞日晏不來東方朔曰)
(伏日當早歸請受賜遂拔劒割肉懷去)解衣盤礴亦君恩(厚莊子宋元君畫有一史後至因之舍公)
(使人視之則解衣盤礴臝)
次韻王定國倅楊州
此身江海寄天遊(任莊子心無天遊)一落紅塵不易收未許
相如還蜀道(次公司馬相如建節使西南夷至蜀太守以下郊迎縣令負弩矢先驅蜀人以爲寵)空
教何遜在揚州(縯杜詩東閣官梅動詩興還如何遜在揚州任何遜作揚州法曹廨舍有梅花盛開遜)
(吟詠其下後居洛思梅花再請其任從之抵揚州花方盛遜對花彷徨終日師何遜梁時人有詩名)又驚白酒
催黃菊尚喜朱顔映黑頭火急著書千古事(次公刘禹錫詩)
(勸君火急添功用)虞卿應未厭窮愁(厚史記虞卿不得意乃著書上採春秋下觀近世曰節義稱号)
(揣摩政謀凡八篇以刺譏國家得失世傳之曰虞氏春秋太史公曰虞卿非窮愁亦不能著書以自見於後世云)
次韻張舜民自御史出倅&KR0593;州留別
玉堂給扎氣如雲初起湘纍復佩銀(次公舜民字芸叟元豊辛酉爲環慶)
(帥属明年責監郴州酒稅郴属湖湘故以湘纍稱之也尋以年勞賜五品服元祐初還朝赴試玉堂有即事詩上主文二内翰云晩)
(陪策試玉堂深是時先生爲内相見其起廢服緋佩銀試於玉堂而喜也玉堂翰林院也前漢李尋傳久汙玉堂之署又漢司馬相)
(如賦上林尚書給筆扎又漢武讀大人賦飄飄有凌雲氣〇師揚雄反騷因江潭而淮記兮欽弔楚之湘纍鄧展曰&KR1081;往也李竒曰)
(諸不以罪死曰纍弔屈原赴湘死故曰湘纍)樊口凄凉巳陳迹(昔与張同游武昌樊口來詩中)
(及之援蘭亭叙云俛仰之間巳爲陳迹)班心突兀見長身(臺史謂御史立処爲班心縯退之孔戮)
(墓銘云孔世三十八吾見其孫白而長身)江湖前日眞成夢鄠杜他年恐卜
鄰(次公鄠杜属長安舜民鄕里也)此去若容陪坐嘯故應客主盡詩人
(厚後漢南陽人歌曰南陽太守岑公孝弘農成瑨但坐嘯)
和王晉卿(并叙〇任元祜四年已巳作)
元豐二年予得罪貶黃州而駙馬都尉王詵
亦坐累遠謫不相聞者七年予旣召用而詵
亦還朝相見殿門外感歎之餘作詩相屬詞
雖不甚工然託物悲慨阨窮而不怨泰而不
驕怜其貴公子有志如此故和其韻欲使詵
姓名附見予詩集中然亦不以示詵也詵字
晉卿功臣全彬之後云
先生飲東坡獨舞無所屬當時挹明月對影三人
足(演李白詩㪯杯邀明月對影成二人)醉眠草棘間蟲虺莫予毒醒來送
歸鴈一寄千里目(厚唐詩云欲窮千里目更上一層楼)悵然懷公子旅食
久不玉(援杜詩旅食京華春又前漢陳咸奢侈玉食顔師古曰玉食美食如玉也又晉王済傳済䴡服玉食蓋済爲晉)
(駙馬則於晉卿用之宜矣)欲書加飡字遠託西飛鵲(次公古詩呼兒烹鯉魚中有尺素書)
(上有加飡食下有長相憶)謂言相濡沫(縯莊子相煦以&KR0668;相濡以沫)未足救溝瀆
(厚杜詩泛愛不救溝瀆辱)吾生如寄耳(援魏武詩人生如寄耳)何者爲禍福不
如兩相忘(次公莊子不如相忘於江湖又云莫若兩忘而化其道也)昨夢那可逐上書
得自便歸老湖山曲(師公自黃量移汝州表乞常州居住詔許之)躬耕二頃
田(縯蘇秦曰使我有負郭田二頃豈能佩六國相印乎)自種十年木(任太史公云十年之許樹之以木)
豈知垂老眼對此金蓮燭(次公金連燭惟至尊用之援令狐綯爲翰林斈士常便)
(殿召對夜艾方罷宣賜金蓮燭送歸院先生時爲翰林斈士也)公子亦生還仍分刺史竹
(縯漢文帝初置郡守竹使符各分其半右留京師左与郡守也)賢愚有定分樽爼守尸祝
(厚莊子庖人雖不治庖尸祝不越樽爼而代之)文章何足云執技等醫卜(次公杜詩)
(文章一小技於道未爲尊又司馬遷云文史星曆近乎卜祝之間)朝廷方西顧羌虜驕未
伏遥知重陽酒白羽落黃菊(援李白九日登巴陵置酒望洞庭水軍云白羽落酒)
(樽師子路云白羽如月赤羽如日謂矢也)羡君眞將家浮面氣可掬(袁天綱語)
(竇軌君語則赤氣浮面爲將勿多殺人)何當請長纓一戰河湟復(厚漢書終軍願請長)
(纓以羈南越王而致之闕下援杜牧詩文思天子復河湟次公唐自代宗永泰後隴右悉䧟吐蕃故杜牧巳有此語)
次韻劉貢父所和韓康公憶持國二首
夢覺眞同鹿覆蕉(厚列子鄭人有薪於野者擊鹿藏諸隍中覆之以蕉俄而遺其所藏之処遂以)
(爲夢順塗而詠其事傍有聞者用其言而取之其妻又疑其爲夢薪者歸復眞夢其藏之之処又夢得之之主案所夢而尋得之遂)
(訟而争之歸之士師士師欲二分之以聞鄭君皆互有夢斍之說相國曰欲辨斍夢惟黃帝孔丘)相君脫屐
自參寥(次公相君字出史記范睢傳莊子洛誦之孫聞之參寥)顔紅底事髮先白室
迩何妨人自遥(師詩其室則迩其人甚遠)狂似次公應未怪(援蓋寬饒字次)
(公魏相曰次公醒而狂何必酒也)醉推東閤不湏招(厚公孫弘開東閤以延賢人也)援毫
欲作衣冠表盛事終當継八蕭(唐蕭氏自瑀及遘八宰相次公世有衣冠盛事圖)
閉戶端居念獨深(師前漢陸賈傳吕太后時王諸吕陳平患之力不能争恐禍及巳賈往不請直入坐)
(陳平方念不見賈賈曰何念深也平曰生揣我何念賈曰足下位於上相食万戶侯可謂極冨貴无欲矣然有憂念不過患諸吕耳)
小軒朱檻憶同臨燎須誰識英公意(英公爲其姊作粥燎須曰吾与姊皆)
(老矣能幾進粥師唐李勣)黃髮聊知子建心(子建與楚王彪别詩云王其爱玉體共享黃髮期〇)
(師魏曹子建)巳託西風傳絶唱且邀明月伴孤斟(子仁李白詩㪯杯邀)
(明月)他時内集應呼我下客先判(平声)醉墮簮(次公謝安嘗當雪内)
(集而謝道藴有未若柳絮因風起之句元史記淳于髠傳前有墮珥後有遺簮)
次韻劉貢父叔姪扈駕
玉堂孤坐不勝清(玉堂見卷内次韻張舜民詩注)長羡枚鄒接長卿(次公)
(前漢梁孝王來朝從鄒陽枚乘嚴忌之徒相如見而說之因病免客梁從之游云云)只許隔墻聞置酒
(師杜甫詩隔屋喚西家借問有酒不墻頭過濁醪展席俯清流)時因議事得聮名機雲似
我多遺俗(師晉陸機陸雲兄弟皆有文名)廣受如君不治生(師前漢疎廣疎受叔)
(姪歸者散槖中金不爲子孫之計或問其故曰賢而多財損其志愚而多財益其過)共託属車塵土後
鈞天一餉夢中榮(厚相如賦有犯属車之清塵應劭曰六駕属車八十一乘又史記趙簡子夢与百神)
(游於鈞天廣楽九奏万舞不類三代之楽其声動人心)
次韻荅張天覺二首
車輕馬穩轡銜堅但有蚊䖟喜撲緣截断口前君
莫問人間差樂勝巢仙(次公列子云斉輯乎轡銜之祭又莊子人間世言養馬曰適有蚊䖟)
(撲緣而附之不時則决銜毀首碎胷出處撲作襆字音普木反又韓退之記夢詩云口前截断第二句綽虐顧我顔不歡乃知神仙)
(未賢聖護短憑愚邀我敬我寕屈曲身世間安能從汝巢神仙)
馭風騎氣我何勞且要長松作土毛亦如訶佛丹
霞老却向清凉禮白毫(次公莊子言列子馭風而行又乘雲氣騎字則云騎日月也丹霞老天然)
(禅師也初於惠林寺遇天大寒師取木佛焚之人或譏師師曰吾燒取舍利人曰木頭何有師曰若𡭗者何責我乎而清凉山万菩)
(薩所在〇師張天斍爲河東提刑行部至五臺山游清凉山有神光見)
次韻王都尉偶得耳疾
君知六鑿皆爲贅我有一言能决疣(縯莊子以生爲負贅挂疣以死爲决)
(疣潰癕也)病客巧聞牀下蟻(厚晉殷仲堪父嘗患耳聦聞牀下蟻動謂之牛闘也)癡人
強覷棘端猴(援韓子云燕王好伎巧而人妄進曰臣能於棘刺之端造沐猴)聦明不在
根塵裏藥餌空爲婢僕憂但試周郎看聾否曲音
(衆秀年十餘歲有詣徽者出則過秀然秀母賤嫡母宣氏不之礼嘗使進饌於客見者皆爲之起秀母曰微賤如此當應爲小兒故)
(也宣氏知之後遂止)莫欺東方星三五自横斜(厚召南國風小星惠及下也夫人無妬忌)
(之行惠及賤妾進御於君知其命有貴賤能盡其心矣其詩曰嘒彼小星三五在東注云嘒微貌小星衆無名者三心五噣四時更)
(見)名駒已汗血老蚌空泥沙(次公前漢礼樂志大一沉天馬下霑赤汗沬流赭應劭曰)
(大宛馬汗血也又魏志孔融見韋元將冲將器之與其父端書曰不意雙珠近出老蚌)但使伯仁長還
興絡秀家(師晉周顗母李絡秀少時在室顗父浚爲安東將軍嘗出獵遇雨止絡秀家會其父兄不在絡秀聞)
(俊至與一婢於内宰猪羊具數十人之饌甚精辦而不聞人声浚因求爲妾其父兄不許秀曰門戶殄悴何借一女若連姻貴族將)
(来庶大有益矣父兄許之遂生顗及嵩謨而顗等並列顯位絡秀謂之曰我屈節爲汝家妾門戶計耳汝不與我家爲親吾亦何惜)
(餘年顗等從命由此李氏遂得爲方雅之族顗字伯仁)
景仁和賜酒燭詩復次韻謝之(時公方進新楽)
笙磬分鈞上下堂(舊說堂上之楽皆受笙鈞堂下之樂皆受磬鈞)游魚舞獸自
奔忙(任荀子瓠巴鼔瑟而游魚出聽又尚書百獸率舞)朱絃初識孤桐韻(舊楽金石声高)
(而絃声微今楽金石與絲声皆著)玉琯猶聞秬黍香(舊法以尺生律今以桼定律以律生尺敬夫)
(後漢志奚景於九疑山玉琯岩得玉琯十有二)萬事方令咨伯始一斑我亦愧
眞長(次公伯始胡廣也後漢本傳云人言曰萬事不理問伯始眞長劉掞也王献之傳年數歲嘗觀門生樗蒲曰南風不)
(競門生曰此郎亦管中窺豹時見一斑献之怒曰遠慙荀奉倩近傀劉眞長)此生會見三雍就無
復寥寥歎未央(援三雍者明堂靈臺辟雍也乃光武時事寥寥未央事見和邵同年贈賈秀才詩)
次韻劉貢父春日賜幡勝(任元祐二年戊辰作)
寬詔隨春出内朝三軍喜氣挾狐貂(厚後漢侯覇建請每春行寬大之詔)
(内朝字出周礼又左傳三軍之士皆如挾縯)鏤銀錯落翻斜月翦綵&KR0813;紛舞
慶霄(縯慶霄字出文選)臘雪強飛纔到地(前一日微雪堯卿白樂天江天雪詩云)
(猶勝嶺南看雰雰不到地)暁風偷轉不驚條(援左傳曰風不鳴條雨不破塊師董仲舒云太平)
(之世風不鳴條開甲散萌而巳)脫冠徑醉應歸卧便腹從人笑老韶
(是日幕次賜酒厚弟子嘲邊韶曰邊孝先腹便便懶讀書晝日眠)
再和
與君流落偶還朝過眼紛綸七葉貂(縯前漢金日磾世名忠孝七葉)
(内侍而左太冲詩金張籍舊業七葉珥漢貂)莫笑華顚風采勝(堯卿荆楚歲時記曰立春日悉)
(剪綵爲燕子以戴之貼宜春字倬蔡邕賦云華顛丈人蓋老者之称也)幾人黃壤隔青霄行
吟未許窮騷雅坐嘯猶能出教條(援楚屈原行吟澤畔坐嘯事見趙郎中見)
(和戲復荅之詩)記取明年江上郡五更春枕夢春韶
葉公秉王仲至見和次韻荅之
紾絺方暑亦堪朝(師論語當暑袗絺綌)歲晚凄風憶皂貂(厚戰國策蘇季)
(子黑貂之裘弊)共喜鴛鸞歸禁禦心知日月在重霄君如老
驥初遭絡我似枯桑不受條(任條桑字見詩七月)強鑷霜須簮
彩勝蒼顔得酒尚能韶
再和
衰遟何幸得同朝温勁如君合珥貂(次公貂侍中冠也漢儀侍中冠武弁)
(大冠亦曰惠文冠加金璫附蟬爲文貂尾爲節謂之貂蝉注云侍中服之則左貂常侍服之則右貂董巴輿服志云金取堅剛百鍊)
(不耗蝉取居高飲清貂取内勁捍外温潤本趙武靈王胡服之製秦皇破趙得之賜侍中)誰惜異材蒙徑
寸自慙枯枿借凌霄(縯左太冲詩欝欎澗底松離離山上苗以彼徑寸莖蔭此百尺條凌霄花)
(也)光風泛泛初浮水紅糝離離欲綴條(厚楚詞光風轉蕙泛崇蘭)
(又韓退之詩始見洛陽春桃枝綴紅糝)後日一樽何處共奉常端冕作咸
韶(縯堯之楽曰咸舜之樂曰韶師奉常太常也)
次韻秦少章和錢蒙仲
碧畦黃隴稻如京(任詩曾孫之庾如坻如京京高丘也)歲美人和易得情
鑑裏移舟天外思(演李白詩人行明鏡中鳥渡屏風裏〇次公鑑裏移舟蓋越州之景王羲之嘗曰每)
(過山隂道如明鏡中行是也)地中鳴角古來聲(厚東漢公孫瓉書云袁氏之改鼔角鳴于地中)山
圍故國城空在潮打西陵意未平(次公先生第二篇次韻錢越州盖穆父也)
(蒙仲豈越州之子弟乎先主詩使西陵此正越州也李白送人尋越中山水詩西陵遶越臺是也又刘禹錫金陵詩山圍故國周)
(遭在潮打空城寂寞回)二子有如雙白鷺隔江相照雪衣明(次公)
(玉眞妃有一鸚鵡其毛色白名之曰雪衣如先生与陳述古詩記得金籠放雪衣自注云當生日杭人爲之放鴿觀此則凡羽毛之)
(色白者皆可言雪衣矣)
次韻錢越州
髯尹超然定逸羣(次公髯尹以言錢越州諸葛亮与關羽書云孟起黥彭之徒當与益德並驅争)
(先尤未及髯之逸羣絶倫也)南遊端爲訪雲門(次公雲門寺在越州杜詩若耶溪雲門寺)謫
仙歸侍玉皇案(越州有蓬萊閣元微之越州詩云我是玉皇香案吏謫居尤得在蓬萊)老鶴
來乘刺史&KR1650;(縯衛懿公好鶴鶴有乘軒者〇厚漢制二千石朱两&KR1650;)巳覺簿書哀
老子(次公東漢馬援爲隴西太守任吏以聀揔其大体而已諸曹白外亊援輒曰此丞掾之任何足相煩頗哀老子使得)
(遨遊)故知籩豆有司存(縯論語籩豆之事則有司存)年來齒頰生荆
棘習氣因君又一言
次韻荅劉景文左藏(堯卿时在有美堂燕集而景文有詩云雲間獵獵立)
(旌旗公在胥山把酒時笑語幾番留湛軰風流千載与吳兒湖山日落丹青煥楼閣風收雨露滋誰使𬋩蕭江)
(上住胷中事業九門知自注云是日大霈)
我老詩壇仆鼔旗(援杜牧之詩令代風騷將誰登李杜壇)借君佳句發良
時(縯杜詩每於百僚上偎誦佳句新)但空賀監杯中物(厚李白憶賀監詩曰昔好杯中物今為松)
(下塵)莫示孫郎帳下兒(次公吳志張昭字子布注載典略曰予曩聞刘荆州嘗自作書欲与孫伯)
次韻子由使契丹至涿州見寄四首
老人癡鈍巳逃寒子復辭行理亦難要到盧龍看
古塞(師舌盧龍在平州盧龍縣西〇堯祖沈存中云黑山在大漠之比有黑水出其下北人謂水爲龍盧龍者即黑水也)
投文易水弔燕丹(余昔年辤免使北任燕丹燕太子丹也易水其所都也荆軻歌曰風䔥蕭兮易水)
(寒是也)
胡羊代馬得安眠窮髮之南共一天(援列子有窮髮之北〇次公李洞詩)
(島屿分諸國星河共一天)又見子卿持漢節(援子卿蘇武也武帝時持郎使匈奴)遥知
遺老泣山前(子仁李白詩六帝餘古丘樵蘇位遺老)
氊毳年來亦甚都(次公司馬相如傳車騎雍容閑雅甚都〇商老刘孝義謂北狄曰氊卿)時
時鴂舌問三蘇(予與子由入京時北使巳問所在後予館伴北使屡誦三蘇文縯孟子南蛮鴂舌之人)
那知老病渾無用欲問君王乞鏡湖(次公唐賀知章越州永㒷人請爲道)
(士還鄕里詔許之以宅爲千秋觀而居又求周宫湖數頃爲放生池有詔賜鏡湖剡溪一曲)
始憶庚寅降屈原(縯屈原離騷經曰攝提貞于孟陬兮惟庚寅吾以降)旋看蠟鳳
戲僧虔(援南史王曇首與兄弟集會諸子孫任其戲適僧虔採蠟珠爲鳳皇伯父弘稱其美)隨翁萬里
心如鐵此子何勞爲買田(時猶子遲侍行)
雪後便欲與同僚尋春一病彌月雜花都
盡獨牡丹在爾劉景文左藏和順闍黎詩
見贈次韻荅之
殘花怨久病剰雨泣餘妍(次公杜詩剰水滄江破殘山碣石開)不見雙旌
出(任退之詩有去騎遂雙旌之句)空令九陌遷(開園市井皆入)知君苦寂寞妙語
嚼芳鮮淺紫從爭發浮紅任早蔫天葩尚青萼(玉交)
(退之詩天葩吐竒芬)國色待華顚(次公李正封牡丹詩國色朝酣酒天香夜染衣)載酒邀詩
將(厚揚雄傳好事者載酒肴從雄斈次公杜牧之詩今代風騷將誰登李杜壇)臞儒不是仙(援司馬相如大)
(人賦列仙之儒居山澤間形容甚臞)
次韻袁公濟謝芎椒詩
燥吻時時着酒濡(任陸機文賦始躑躅於燥吻終流離於儒翰)要令卧疾致
文殊(厚維摩詰以方便現身有疾因以身疾廣爲說法佛告文殊師利汝行詣維摩詰問疾)河魚潰腹
空號楚(縯左傳楚師傅蕭无杜与司馬卯言號申叔展叔展曰有山鞠窮乎曰无河魚腹疾奈何)汗水流
骹始信吳(吳眞君服椒法云半年脚心汗如水〇共父王衮傳済方載吳眞君服椒法并歌曰其椒應五行其仁通)
(六義服之半年内脚心汗如水〇次公吳人呼脚爲骹)自笑方求三歲艾(厚孟子猶七年之病求三)
(年之艾也)不如長作獨眠夫(厚彭祖有言服薬千褁不如獨卧)羡君清瘦
眞仙骨更助飄飄鶴背軀
次韻林子中王彦祖唱酬
早知身寄一漚中晚節尤驚落木風(近莘老公擇皆逝故有此語)
昨夢巳論三世事歲寒猶喜五人同(軾與子中彦祖子敦完夫同試)
(㪯人景德寺今皆徤)雨餘北固山圍座(次公北固潤州山名後又有次韻林子中蒜山亭見寄而句云)
(聞道賦詩臨北固又次韻林子中見寄而云蒜山小隱雖爲客則林子中豈客寄於此者乎)春盡西湖水
映空(次公先生自言其杭之西湖也)差勝四明狂監在更將老眼犯
塵紅(次公唐賀知章晚節放誕自號四明狂客爲祕書外監)
葉教授和溽字韻詩復次韻爲戲記龍井
之游
先生魯諸儒飲食清不溽(縯礼記儒行其飲食不溽)空腸出秀
句吟嚼五味足華堂閙絲管眸子漲春渌先生疾
走避面冷毒在腹歸來煑瓠葉(次公後漢刘昆教授弟子常五百餘人宜春秋)
(享射嘗備列行儀以素木瓠葉爲爼豆〇子仁詩幡幡瓠葉采之烹之)弟子歌旱麓聲淫及
靈臺中有麀鹿伏(子仁瓠葉旱麓靈臺並詩篇名弟子歌旱麓意取遐不作人声淫及靈臺蓋取麀鹿)
(以爲意也)功名一走兔何用千人逐(援真子曰一兔走街百人逐之一人得之貪者悉止分定)
(故也)故應容我輩清坐時閉目高亭石排衙木杪挂
飛屋我來無時節客亦不待速(次公易曰不速之客)似聞雪髯
叟西嶺訪遺躅朝陽入潭洞金碧涵冰玉泉扉夜
不扄雲𬒮本無幅慈皇付寶偈神侣得幽讀訥庵
有老人(子仁訥庵謂辨才法師也)宴坐天魔哭時來獻纓絡法供
燈相續(師佛書憂波毬多入定天魔波旬得便用纓絡係其頸上欲敗法又維摩經云無盡燈者譬如一燈然百千燈)
(宜者皆明明終不盡故世有長明燈供)吾儕詩酒汙(縯老杜詩云久遭詩酒汙)欲往無乃
觸齋厨費晨炊車騎滿山谷願聞第一義(縯杜詩願聞弟一義)
(回向心地初師第一義謂无上法也)鉢飯非所欲便投切雲冠予幼好
竒服(次公楚詞予幼好此竒服兮年旣老而不衰帶長剱之陸離兮冠切雲之崔嵬)
次韻林子中見寄(堯卿子中名希)
飄零洛社數遺民(次公白蓮社中有刘遺民)詩酒當年困惡賓(次公)
(前漢公孫弘寕逢惡賓不逢故人)元亮本無通俗韻(次公元亮陶潜之别字也其詩曰少無適)
(俗韻性本愛丘山)孝章要是有名人(縯三國志盛憲字孝章與少府孔融善融憂其不免禍與曹公)
(書曰今之少年喜謗前輩或能譏評孝章孝章要為天下大名九牧之人所共稱歎)蒜山小隱雖爲客
江水西來亦帶岷卷却西湖千頃葑笑他魚尾更
莘莘(次公先生自言其開西湖之實事任毛詩云魚在在藻有莘其尾)
次韻參寥同前
朝來處處白氊鋪(次公老杜詩糝徑楊花鋪白氊)樓閣山川盡一如
揔是爛銀并白玉不知竒貨有誰居(次公史記吕不韋見秦太子曰)
(此竒貨可居)
次前韻荅馬忠玉
坡陁巨麓起連峯(次公麓者山足峯者山之上秀者也坡陁不平之皃謝靈運詩云連峯競千仞)
積累當年慶自鍾靈運子孫俱得鳳(縯謝超宗者謝鳳之子靈運之孫作)
(殷淑妃誄帝大嗟賞謂謝莊曰超宗殊有鳳毛靈運復出也)慈明兄弟孰非龍(援後漢荀叔有子八)
(人潁川謂八龍名爽者字慈明又爲之語曰荀氏八龍慈明無双)河梁會作看雲別(次公文選李陵)
(與蘇武詩三首其一曰攜手上何梁游子暮何之其一曰仰視浮雲馳奄忽互相踰長當從此别且復立斯湏又杜詩云别時孤雲)
(今不飛時復看雲淚横臆)詩社何妨載酒從(次公歐公云唱高誰敢投詩社梅摯云草色暗迷詩)
(社遠又揚雄傳時有好事者載酒肴從雄游斈)秪有西湖似西子(次公先生前爲杭州倅日有句云欲)
(把西湖此西子後作潁川西湖詩又云西湖雖小亦西子)故應宛轉爲君容(次公言爲君作容色也詩)
(云誰適爲容)增刊(次公坡陁不平之麓起爲連接之峯若其人之鍾聚福慶矣)
次韻荅黃安中兼簡林子中
老去心灰不復燃(縯莊子心若死灰又前漢韓安國在獄爲獄吏田甲所辱曰死灰獨不復燃乎)一
麾江海意方堅(援顔延年詠阮咸曰屡薦不入官一麾乃出守次公乃麾斥之麾而杜牧誤用爲旌麾)
(字乃曰擬把一麾江海去其後詩人相承遂用杜牧事耳)那堪黃散付子度(縯蔡廓字子度為吏部尚)
(書宰相徐羡之曰自黃門以下悉以相委吾徒不復惜懷自此以上故宜共参同異廓曰我不能爲徐羡之署紙尾遂不拜〇次公)
(黃散者黃門與散騎也王敦上䟽言劉隗以黃散爲参軍晉魏以來未有此也)空羡蘇杭養樂天
(厚樂天吳郡詩石記貞元中韋應物爲蘇州牧房孺復爲杭州牧韋嗜詩房嗜酒吳中目爲詩酒仙予今自中書舍人間領二州旣)
(醉於彼又吟於此則蘇杭之風景韋房之詩酒兼有之矣)病肺一春難白酒(援杜詩春復加肺氣此病)
(盖有因早歲與蘇鄭痛飲情相親)別腸三夜繞朱絃(次公礼記淸廟之瑟朱絃而䟽越又陸士龍云)
(朱絃繞素腕杜甫云哀絃繞白雪)羣仙政欲吾歸去共把清風借玉川
(縯盧仝詩蓬萊山在何処玉川子乘此清風欲歸去)
次韻劉景文見寄(无已先生詩評云刘季孫景文平之次子也慷慨竒士死之日)
(家無一錢但有書二万軸畫數百幅)
淮上東來雙鯉魚巧將詩信渡江湖(次公古詩云客從遠方來遺我双鯉)
(魚呼兒烹鯉魚中有尺素書)細看落墨皆松瘦想見掀髯正鶴孤
(次公掀髥言笑也景文美髥故謂之髥刘)烈士家風安用此(次公景文本右選而爲儒士之豪傑者所)
(謂烈士豈其祖乎)書生習氣未能無莫因老驥思千里醉後
哀歌缺唾壷(縯晉書王敦醉後慷慨悲吟以鐵如意擊玉唾壷歌曰老驥伏櫪志在千里烈士暮年壯心不)
(已歌罷唾壷皆缺)
次韻錢穆父以軾得汝隂用杭越酬唱韻
作詩見寄
大耿疲勞巳離羣(縯後漢耿弇攻張步步笑曰以尤來大肜衆十餘萬吾皆破之今大耿兵少於彼又)
(皆疲勞何足推乎注弇耿况之長子故呼爲大耿)小馮慈愛且當門(軾本以舍弟親嫌請郡)
(厚前漢馮立與兄野王相代爲五原大守人歌之曰大馮君小馮君兄弟継踵相因循聦明賢智惠吏民政如魯衛德化均周公康)
(叔猶二君)玉堂不着扶犁手(厚歐陽永叔詩云收取玉堂揮翰手却尋南畒把犁鋤伯恭元城)
(先生云宋太宗皇帝嘗飛白題學士院曰玉堂之署)霜鬢偏宜畫鹿轓(次公後漢輿服志云列侯)
(安車朱班輪倚鹿轓伏熊又鄭弘爲臨淮太守行春白鹿當道夾轂而行主薄黃國拜賀曰三公車轓畫作鹿明府必爲漢相也)
豪傑雖無兩王繼(子直深父)風流猶有二歐存(叔弼季默)清詩
巳入新歌舞(厚北夢瑣言李密爱姬名雪兒善歌无舞每見賓僚有文章竒䴡中意者即付雪兒叶音律歌之)
要使邦人識雅言(援詩書執礼皆雅言也)
韓退之孟郊墓銘云以昌其詩舉此問王
定國當昌其身邪昌其詩也來詩下語未
契此荅之(厚孟郊即真曜先生也銘曰於戲正曜雖出不訾維持不倚雖卒不施以昌其詩)
昌身如飽腹飽盡還當飢昌詩如膏面爲人作容姿不如
昌其氣鬱鬱老不衰雖云老不衰劫壤安所之(厚楞嚴經言諸人天境乃)
(至劫壞三災不及如是一類名兜率天)不如昌其志志一氣自隨養之塞
天地孟軻不吾欺(縯孟子志一則動氣氣一則動志云云其爲氣也至大至剛以直養而无害則塞乎)
(天地之間)人言魏勃勇股栗向小兒(厚前漢斉悼惠王傳魏勃本教斉王反漢旣誅吕氏)
(罷斉兵灌嬰使使召責問勃勃曰失火之家豈暇先言大人而後救火乎因退立股戰而恐栗灌將軍熟視笑曰人謂魏勃勇妄庸)
(人耳次公小兒言灌嬰以嬰傳云雖少然數力戰)何如魯連子談笑却秦師(援史)
(記趙欲聽魏將辛垣衍帝秦之計魯仲連見衍折以秦不可帝之事秦將聞之爲却軍五十里此談笑之間也次公文選左大冲)
(詩云吾慕魯仲連談笑却秦軍)謹勿怨謗䜛乃我得道資淤泥生蓮
花(縯維摩經云譬如高原陸地不生蓮花濕汙泥乃生此花)糞壤出菌之(厚柳子厚与蕭俛書朽枿腐敗)
(不能生植尤足蒸出芝&KR0818;以爲瑞物也)頼此善知識(厚善知識字出華嚴經)使我枯生
荑(縯易枯楊生荑)吾言豈湏多冷暖子自知(次公傳燈錄明上座語盧行者曰某)
(甲雖在黃梅隨衆實未省自巳面目今蒙指授入處如人飲水冷暖自知今行者即是某甲師也)
和劉景文見贈
元龍本志陋曹吳豪傑峥嶸老不除(縯三國志陳登字元龍許汜与)
(劉備並在荆州牧刘表坐共論天下人汜曰陳元龍湖海之士豪氣不除)失路今爲噲等伍(厚前)
(漢韓信廢爲淮隂侯嘗過樊將軍噲噲趨拜送迎言稱臣曰大王乃肯臨臣信出門笑曰生乃与噲等爲伍也)作詩猶
似建安初(次公建安後漢末年号魏文帝典論曰今之文人魯國孔融文㪯廣陵陳琳孔璋山陽王粲仲宣北海徐)
(幹偉長陳留阮瑀元瑜汝南應瑒德璉東平刘楨公幹斯七子者於學无所遺於辭无所假七子蓋在建安時與曹氏兄弟遊也)
西來爲我風黧面(厚列子范氏有子曰子華縞衣乘軒緩步闊視雇見商丘開年老力弱面目黧黑)
(次公杜詩會面嗟黧黑)獨卧無人雪縞廬(次公縞字取謝惠連雪賦眄隰則萬里同縞)留
子非爲十日飲(厚史記秦王遺平原君書曰寡人聞君之高義願與君爲十日之飲)要令安
世誦亡書(援前漢張安世傳上嘗幸河東嘗亡書三篋詔問莫能知唯安世識之具述其事後求得書以相校无所遺失)
新渡寺席上次趙景貺陳履常韻送歐陽
叔弼比來諸君唱和叔弼但䄂手旁睨而
巳臨別忽出一篇有淵明風製坐皆驚歎
神屠不目全(縯莊子庖丁爲文惠君解牛曰始臣斈解牛之時所見無非牛者三年之後未嘗見全牛也今)
(臣以神遇而不以目視次公孫綽天台賦曰投刃皆虛目無全牛)妙頰惟粧半(厚南史后妃傳徐妃以元)
(帝眇一目每知帝將至必爲半面粧次公意則唐蔣凝應宏詞爲賦止四韻遂出頃刻傳播時謂曰頭花鈿滿面不若徐妃半粧)
(也)更刀乃族庖(援莊子良庖歲更刀割也族庖月更刀折也)倚市必醜悍(縯史)
(記貨殖傳農不如工工不如商刺繡文不如倚市門〇次公退之詩倚市難藏拙)平生魏公籌(厚晉書魏)
(舒爲鍾毓長史毓每与参佐射舒爲畫籌而巳後遇明人不足以舒滿毓初不知其善射舒容範閑雅發无不中㪯坐莫有敵者毓)
(歎曰吾之不足以尽卿才有如此射矣次公舒後爲三公微時嘗詣野宿偶聞車馬之声問寢者誰曰魏公則巳有先兆呼爲魏)
(公也)忽斵郢人墁(援莊子郢人堊墁其鼻匠石運斤成風而斵之堊尽而鼻不傷也)詩書亦
何用適道湏此館多言雖數窮(縯老子多言數窮不如守中)微中
或排難(厚史記太史公曰天道恢恢豈不太哉談言微中亦可以解紛魯仲連云所以貴於天下之士者爲人排難)
(解紛而无取也)子詩如清風嘐嘐發將旦(次公前漢李尋傳云日者衆陽之長人君之表)
(也故曰將旦清風發羣隂伏又莊子大塊噫氣其名爲風汝獨不聞之嘐嘐乎)胡爲久閉匿綺語眞
自患(厚綺語出佛書又樂天白氏文集記寓興放言緣情綺語者亦往往有之)許時笑我癡隔
屋相詠歎(次公晉書顧愷之与謝瞻連省夜於月下長詠瞻每遥贊之愷之弥自力忘倦瞻巳眠令人代已愷之不)
(斍有異遂逹旦時号癡絶)竟識彦道否絶呌呼百萬(縯晉書袁耽字彦道桓温少時)
(游於博徒資産俱尽欲求済於耽耽時在艱許之无難色遂變服懷布帽隨温与債主戲耽素有藝名債主聞之而不相識謂曰卿)
(當不辨作袁彦道也遂就局十万一擲直上百万耽投馬絶呌探布帽擲地曰竟識袁彦道否)清朝固多士
人門子皆冠(厚陳書高宗謂蔡凝曰我欲用義㒷主婿錢粛爲黃門郎卿意何如凝曰黃散之聀故湏人門兼美)
(惟陛下察之任唐史李揆傳粛宗謂揆曰卿門地人物文斈皆當世第一)莫言清潁水從此
隔河漢(厚霊怪集織女謂郭於曰且河漢隔絶无可復知)異時我獨來得魚楊
柳貫(援石鼔文其魚維何維鱖維鯉何以貫之雒楊与柳)持歸不忍食尺素解悽
斷(縯古詩客從遠方來遺我双鯉魚呼兒烹鯉魚中有尺素書)中有清圓句銅丸飛
枯彈(厚南史謝眺云好詩圓美流轉如彈丸也)春愁結冰凘正待一笑泮百
篇儻寄我呻吟鄭人緩(厚莊子列禦寇鄭人緩也呻吟喪氏之地祗三年而緩爲儒)
次韻趙景貺春思且懷吳越山水
歲華來無窮老眼久巳静(次公杜詩乾坤无老眼岩谷滯斯人)春風如繫
馬(次公莊子外篇天道而壯義然似繫馬而止也)未動意先騁西湖忽破碎(縯杜)
(登慈恩寺塔詩秦山忽破碎)鳥落魚動鏡(厚退之詩宋玉庭邊不見人輕浪參差魚動鏡)縈城
理枯瀆放閘起膠艇(次公莊子内篇覆杯水於坳堂之上者則芥爲之舟置杯焉則膠)願
君縈此樂官事何時竟(淸河西湖三閘督君成之次公晉楊済与傳咸書曰生子癡了官)
(事官事未易了也)思吳信偶然出處付前定飄然不繫舟(縯莊)
(子雜篇飽食而遨遊汎若不繫之舟)乘此無盡興(次公晉王子猷云乘㒷而來㒷盡而反)醉翁
行樂處(次公醉翁歐陽永叔也嘗知穎州漢楊惲書云人生行楽耳)草木皆可敬明朝
遊北渚急掃黃葉徑白酒眞到齊(縯世說桓温有主簿善别酒謂好者爲青)
(州從事青州有斉郡謂酒到臍)紅裙巳放鄭(酒尚有香泉一壷爲楽全先生服不作楽也次公論語放鄭声)
次韻王滁州見寄
斯人何似似春雨歌舞農夫怨行路(次公春雨之爲澤農夫歌舞之行路)
(怨之豈不猶君子之人人之所或喜或僧乎)君看永叔與元之(縯歐陽永叔王元之並曾知滁州也)
坎軻一生遭口語(厚楊惲与孫會宗書云逆遭變故横被口語〇子仁司馬子長荅任少卿書云僕以)
(口語遭遇此禍也)兩翁當年鬢未絲玉堂揮翰手如飛(次公唐史陸扆)
(拜中書舍人文思敏速揮翰如飛)教得滁人解吟詠(次公劉禹錫詩化得邦人解吟詠如今縣令亦)
(風流)至今里巷嘲輕肥君家聮翩盡卿相獨來坐嘯
溪山上(縯後漢書云南陽太守岑公孝汝南成瑨但坐嘯)笑捐浮利一雞肋(援曹操平)
(漢中欲因討刘備而不得進欲守之又難爲功於是出教唯曰雞肋而巳外曹莫能曉楊脩曰夫雞肋食之无所得弃之如可惜公)
(歸計决矣)多取清名幾熊掌(縯孟子魚我所欲也熊掌亦我所欲也二者不可得兼舍魚而取熊)
(掌者也)丈夫自重貴難售兩翁今與青山久後來太
守更風流(任刘禹錫詩風流太守韋尚書)要伴前人作詩瘦(縯太白詩杜甫云借問因)
(何太瘦生緫爲從前作詩苦)我倦承明苦求出(援前漢嚴助爲會稽大守上賜書曰君厭承明)
(之庐勞侍從之事懷故土出爲郡吏)到處遺蹤尋六一(次公歐陽永叔自号六一居士堯祖歐陽公)
(醉翁亭記豊樂亭記菱溪石記曾南豊記醒心亭皆其遺跡也)憑君試與問琅琊(次公琅琊滁州山名)
(永叔醉翁亭記所謂望之欎然而深秀者琅琊也)許我來游莫難色
趙景貺以詩永東齋榜銘昨日聞都下寄
酒來戲和其韻求分一壷作潤筆也(厚隋書鄭)
(譯爲隆州刺史召還賜燕醴泉宫復爵沛國公上柱國上令内史李德林立作詔書高穎戲謂譯曰筆乾譯曰)
(出爲方岳杖策言歸不得一錢何以潤筆上大笑)
王孫天麒麟(縯南史徐陵年數歲家人攜以見沙門宝誌宝誌摩其頂曰天上石麒麟也)眸子
奥而徹嚢空斈愈冨(次公杜詩囊空恐羞澁)屋陋人更傑我老
書益放落筆坐争掣欲求東齋銘要飲西湖雪長
缾分未到小研乾欲裂不似淳于髠一石要燭滅
(援史記滑稽傳斉威王置酒後宫召淳于髠賜之酒問曰先生能飲幾何而醉對曰臣飲一斗亦醉一石亦醉賜酒大王之前執法)
(在旁御史在後髠恐懼俯伏而飲不過一斗徑醉矣至若杯盤狼籍堂上燭滅主人留髠而送客當此之時髠心最&KR0794;能飲一石也)
二鮮于君以詩文見寄作詩爲謝
我懷元祐初珪璋滿清班維時南隆老(次公南隆閬中也鮮于子)
(駿阆中人)奉使獨未還迂叟向我言(縯司馬温公自号迂叟)青齊歲
方艱斯人乃福星遣出虚危間(司馬温公謂軾曰子駿福星也京東人困甚且)
(令往彼次公虚危即青斉分野也南斉書天文志昇明三年四月歲星在虚危徘徊玄枵之野則斉國有福厚爲受慶之苻)召
用旣晚矣天命良復慳一朝失老驥寂寞空帝閑
(次公閑馬廐也周礼天子有十二閑)至今清夜夢(次公歐陽永叔詩至今清夜夢猶遶北潭北)枕簟
有餘澘(次公澘言涕泗也詩云澘然出涕)喜聞二三子(次公指言二鮮于子駿之子也)結
髮師閔顔高論已河漢(次公莊子内篇吾驚怖其言若河漢而无極也)清詩鳴
佩環(任歐陽永叔詩意淡宜松鶴詩清叩佩環)遥知三日雪積玉埋崧山誰
念此幽桂坐蒙榛與菅(次公退之雪後寄崔丞云殿前諸公鑒裁密豈念幽桂榛与菅)故
人在穎尾(次公穎尾即穎州以在穎水之尾故名其字出左傳)投詩清泠灣(子仁莊子)
(雜篇譲王自投清泠之淵)
和陳傳道雪中觀燈(次公陳傳道履常之兄也)
新年樂事歎何曾閉閤燒香一病僧未忍便傾澆
別酒且來同看照愁燈穎魚躍處新亭近湖雪消
時畫舫升秪恐樽前無此客(縯謝安見桓温旣出温顧左右曰頗嘗見我有如此客不)
清詩還有士龍能(次公晉陸雲字士龍陸機之弟以言履常也)
次韻徐仲車(仲車耳聾堯卿仲車名積苦斈養母盡力行年四十不婚不仕久之卿)
(人迫令就㪯逮應入京則以隻輪載母躬自推行葛衫草履行道之人不能辨也登治平四年第未調官母亡)
(遂不復仕家居山陽衣食不給及路振通判楚州始爲娶妻生子小名路兒云先生嘗言仲車古之獨行人於)
(陵仲子不能過然其詩文則怪而放如玉川子此一反也耳瞶甚畫地爲字乃始通終日面壁不與人接而四)
(方事無不周知此二反也昔王肅三反而斯人有其二亦可謂異矣)
惡衣惡食詩愈好(縯論語士志於道而恥悪衣悪食者未足與議也)恰似霜松
轉春鳥蒼蠅莫亂遠雞聲(次公東方未明詩曰匪雞則鳴蒼繩之声有似遠雞之鳴)
(也)世上誰如公覺早八年看我走三州(元豊八年予赴登州元祐)
(四年赴杭州皆見仲車今赴楊州)月自當空水自流人聞優擾眞螻蟻
應笑人呼作闘牛(援晉殷仲堪父嘗患耳聦聞牀下蟻動謂之牛闘)
次韻林子中春日新堤書事見寄
東來寄食似孤雲(次公先生在京師時爲翰林承旨不久而出知楊州故云寄食)幞被真
成一宿賓(縯普魏舒爲尚書郎故沙汰郎官舒曰吾即其人也幞被而出)收得玉堂揮翰
手却爲淮月弄舟人羡君湖上齋搖碧笑我花時
甑有塵(援後漢范丹字史雲所居單陋有時絶粒閭里歌之曰甑中生塵范史雲)爲報年來殺
風景(厚李義山雜纂有殺風景之語謂清泉濯足花上曬裩背山起楼燒琴煑鶴對花點茶松下喝道)連江
夢雨不知春(來詩有芍薬春之句楊州近歲率爲此會用花十餘萬枝吏緣爲奸民極病之故罷此會次)
(公夢雨者雲夢之雨也杜牧詩云得州荒僻中更值連江雨)
次韻和晁無咎學士相迎
少年獨識晁新城(次公晁新城无咎之父也爲新城令)閉門却掃卷旆旌
(厚江文通恨賦言馮敬通閉關却掃塞門不仕又南史沈烱閉門却掃无所交接杜甫送郭英乂詩斜日當軒盖高風卷旌旆)胷
中自有談天口(次公史記鄒衍談天又七略云田駢之辯其口如天人爲之語曰田駢天口)坐却
秦軍發墨守(次公史記云魯仲連語新垣衍以秦不可帝之事秦軍聞之却三十里又左太冲詩曰談笑却)
(秦軍又工輸班作九攻城之機而墨翟以九守拒之又鄭康成作發公羊墨守)有子不爲謀置錐(縯史)
(記楚優孟曰孫叔敖死子无立錐之地〇任莊子雜篇堯舜有天下子孫无置錐之地也)虹蜺吞吐忘寒
機端如太史牛馬走(厚文選司馬迁荅任少卿書云太史公牛馬走太史公則迁之父也自謂其是)
(太史公牛馬之僕而已)嚴徐不敢連尻睢(縯東方朔傳武帝問朔曰方今公孫丞相兒大夫董仲舒)
(司馬迁之倫先生自視何與比哉朔曰臣觀其吐吻脣連尻睢臣雖不肖尚兼此數子也)徘徊未用疑相
待枉尺知君有家戒(援孟子枉尺而直尋者以利言也)避人聊復去瀛
州(縯唐大宗命閻立本啚十八斈士像藏之書府在選中者天下所慕向謂之登瀛州)伴我眞能老淮
海(次公以言无咎爲楊州倅也禹貢淮海惟楊州)夢中仇池千仞巖(縯先生嘗夢遊仇池見雙)
(石詩)便欲攬我青霞幨且湏還家與婦計(援史記楚莊王欲以優孟)
(爲相優孟曰請歸與婦計之)我夲歸路連西南(次公杜甫仇池詩曰近接西南境)老
人飲酒無人佐獨看紅藥傾白墮(次公謝仇詩紅薬當階翻蓋紅芍薬也楊)
(州素出此花有名於世白墮佳酒也有劉白墮者善造酒因以得名〇駒父洛陽伽蓝記載河東人劉白墮善釀酒盛暑曝之日中)
(經旬不壞)每到平山憶醉翁懸知他日君思我(次公平山在揚州永)
(叔自號醉翁慶曆中嘗知楊州先生乃其門生故登平山而憶之无咎則又先生之門人故云)路傍小兒笑
相逢齊歌萬事轉頭空(縯楽天詩百年隨手過萬事轉頭空)頼有風流
賢別駕(援晉史庾亮曰别駕舊與刺史别乘同流王化任居刺史之半)猶堪十里卷春風
(縯杜牧詩春風十里揚州過卷上珠簾緫不知)
次韻劉景文贈傳秀才
窈眇文章宜和寡(次公窈眇深妙之謂也和寡則宋玉所謂曲弥高者和弥寡也)峥嶸肝
肺亦交難未能飛瓦彈清角(縯韓子曰晉平公令師曠鼔清角一奏雲從四方起再奏)
(大風雨隨之裂幃幔破爼豆堕廓瓦)肯便投泥戲潑寒(厚唐武后未年爲潑寒胡戲明皇時因四)
(夷來朝作之張說諫曰四夷請和當接以礼楽示以兵威乞寒潑胡未聞典故祼身跳走汨泥揮水盛德何觀焉帝納之)忽
見秋風吹洛水遥知霜葉滿長安(次公吕仙翁詩云秋風改渭水落葉滿長)
(安)詩成送與劉夫子莫遣孫郎帳下看(縯典略曰刘荆州嘗作書)
(與孫伯符以示你正平正平嗤之言如是之作欲使孫郎帳下兒讀之邪將使張子布見乎)
次韻定國見寄
還朝如夢中雙闕眩金碧復穿鵷鷺行(子仁杜詩不息犲虎闘空)
(慙鵷鷺行)強寄麋鹿迹勞生苦晝短(縯古詩晝短苦夜長)展轉不能
夕(厚魏裴譲之古楽府云展轉不能寐徙倚獨披衣)默坐數更鼓流水夜自逆
(次公道家曰黃何水逆流此擊運之法也)故人爲我謀此志何由畢越吟知
聽否誰念病莊舄(時方請越〇援史記陳軫曰昔越人莊舄在楚有頃而病楚王使人察其意之所向)
(聞其越吟知其思越也)
次韻奉和錢穆父蔣穎叔王仲至詩四首
見和西湖月下聽琴(任元祐六年辛未作)
謖謖松下風(厚世說云世目李元礼謖謖如勁松下風)藹藹隴上雲(縯退之詩君詩多態)
(度藹藹春空雲)聊將竊比我(次公論語竊比於我老彭)不堪持寄君(厚陶弘景辝聀入山)
(梁武詔不起問山中何所有荅曰山中何所有嶺上多白雲只可自怡悅不堪持贈君)半生寓軒冕(厚莊)
(子今之所謂得志者軒冕之謂也)一笑當琴樽良辰飲文字(援退之詩不解文字飲推)
(能醉紅裙)晤語無由曛我有鳳鳴枝皆作蛇蚹紋(次公鳳鳴枝琴)
(也琴以桐木爲之而鳳棲於桐詩云鳳皇鳴矣于彼高岡梧桐生矣于彼朝陽琴古而漆裂則有蛇蚹紋蛇蚹出莊子司馬注云謂)
(蛇腹下齟齬可以行者也)月明委静照心清得竒聞當呼玉澗手
(家有雷琴甚竒古玉澗道人崔閑妙於雅声當呼使弹)一洗羯鼔昏(縯羯鼔錄唐明皇好羯鼓八音之領䄂諸)
(楽不可方也寕王子汝陽王璡小名花奴時方有奏琴弄未畢上叱去日速召花奴耴我羯鼔來爲我解穢)請歌南
風曲(厚家語舜弹五絃之琴造南風之詩曰南風之薰兮可以解吾民之愠兮南風之時兮可以阜吾民之財兮)猶
作虞書渾(援揚子虞憂之書渾渾爾)
見和仇池
上窮非想亦非非(厚楞嚴經云如存不存如盡不盡如是一類名非想非非想処)下與風
輪共一癡(次公楞嚴經云嚴明空昧相待成搖故有風輪执持出界共一癡言上天下地皆然蓋佛氏謂之界者一)
(癡想所成也子仁白楽天晨霞詩上自非想頂下及風水輪)翠羽若知牛有角(縯杜詩孔雀未知牛)
(有角渴飲寒泉遭觝觸又云翠羽金花不辭辱)空缾何必井之湄(援前漢陳遵傳楊雄酒箴謂酒客淮)
(法度士譬之於物曰子猶缾矣觀缾之居居井之湄処高臨深動常近危)還朝暫接鴛鸞翼(厚唐)
(上官儀曰御史供奉赤墀下接武夔龍簉羽鵷鷺豈雍州判佐比乎)謝病行收麋鹿姿(厚歐陽早朝感)
(事詩羽儀虽接鴛兼鷺野性終存鹿与麋)記取和詩三益友(次公三益友指言錢蔣王也論語益者三)
(友)他年弭節過仇池(次公弭節暫止旌節也楚詞九歌云夕弭節兮北渚又司馬相如賦云弭)
(節容與先生元詩夲言双石有洞竅因思所夢仇池爲詩諸公和之連篇遂舍詠石專言世界之幻又言離世之言當眞往仇池約三公過之也)
玉津園(詳見前雙石詩注)
承平苑囿雜耕桑六聖臨民計慮長(次公六聖謂宋太祖太宗眞宗)
(仁宗英宗神宗也)碧水東流還舊派(玉津分蔡河上流復合于下)紫壇南峙
次天字韻荅岑巖起
一聲清蹕霧開天(次公漢書曰出稱警入言蹕顔師古曰警者戒肅也蹕止行人也)百
辟心莊豈貌虔回顧驚君珠玉側(縯晉王済見衛玠輒歎曰珠玉在側斍我)
(形穢)同升愧我粃糠前(厚晉書孫綽性通率好譏調嘗與習鑿齒共行綽在前顧謂曰沙之汰之瓦躒)
(在後習曰簸之揚之糠粃在前)徘徊月色留壇影縹緲松香泛蠟煙
(近制以椽燭松明易粹盆)莫歎郎潜生白髮(次公後漢張平子賦詩厖眉而郎潜兮建三葉而通武注)
(引漢武故事曰上至郎署見一老郎鬢髮皓白問何時爲郎何其老也對曰臣姓顔名駟以文帝時爲郎文帝好文而臣好武景帝)
(好老而臣尚少陛下好少而臣巳老是以三葉不遇也上感其言擢爲會稽都尉)聖朝求舊鄙鳶肩
(援唐書岑文夲謂所親曰馬周鳶肩火色騰上必速恐不能久)
次秦少游韻贈姚安世
帝城如海欲尋難肯捨漁舟到杏壇(縯莊子孔子坐杏壇之上有漁父下)
(船而來左手據膝右手持頥以聽之)剥啄扣君容膝戶(厚陶淵明歸去來云審容膝之易安而退之剥)
(啄行云剥剥啄啄有客至門)巍峩笑我切雲冠(援楚詞九章云帶長鋏之陸離兮冠切雲之崔)
(嵬)問羊獨怪初平在(縯神仙傳黃初平牧羊有道士將至金華山而得道其後兄初起尋初平見道)
(士引至山與弟語畢問羊何在初平與至山不見白石因叱之石皆起成羊數百頭)牧豕應同德曜看
(厚後漢梁鴻家貧而尚節介牧豕於上林苑中曾遺火延及他舍悉以豕償之後娶孟氏女名光字德曜)肯把參同
較同異(次公魏伯陽作參同契皆修煉之祕訣)小牎相對爲研丹
次丹元姚先生韻
浮生知幾何僅熟一釡羹那於俯仰間用此委曲
情自怜無他腸(厚西漢衛綰以戲車爲郎文帝以爲廉忠實無他腸以爲河間王太傅)偶亦
得此生(子仁陶淵明詩嘨傲東軒下聊復得此生)懸知當去客(厚陶淵明詩家爲逆旅舍我如)
(當去客)中有不亡存(縯莊子凡雖亡而有不亡者存)但恐宿緣重每爲習
氣昏(厚宿緣習氣字皆出佛書)似聞梅子眞近至吳市門(援前漢梅福字子眞)
(去官歸壽春元始中王莽專政福一朝弃妻子去九江至今傳以爲仙其後人有見福會稽者更名姓爲吳市門卒云)未
能肩拊洪(縯郭璞遊仙詩左揖浮丘袂右拍洪崔肩)但欲目擊温(厚莊子温伯雪子適齊舍)
(於魯仲尼見之而不言子路問焉仲尼曰若夫人者目擊而道存矣)不敢叩門呼恐作踰垣
奔(援孟子段干木踰垣而避之泄柳閉門而不納是皆巳甚)且令紹介先(厚史記平原君謂魯仲連)
(曰勝請爲紹介注云紹介相佑助者)徐以方便論(次公方便字出佛書大巧方便)不學劉更
生黃金鑄尚方(縯前漢劉白本名更生父德治淮南獄得枕中鴻宝書更生誦之以爲竒因献之言黃金)
(可成上令典尚方鑄作不験下吏)不學房次律身事問穎陽(援酉陽雜爼邢和璞居嵩)
(穎間有穎陽書三篇房琯問邢終身之事邢言降魄之處非館非寺病起於魚飱而休於龜兹板其後房公舍閬州紫極宫見有治)
(龜兹板者始憶邢之言有頃刺吏具鱠邀房房悟具以板事白於刺史其夕病鱠卒也)王烈亦何人叔
夜未可量獨見神山開遽飱石髓香(厚神仙傳王烈獨行太行山忽聞山)
(東比如雷声烈往視之乃見山破石裂數百丈中有青泥流出如髓烈取食之因攜歸與嵇叔夜叔夜取視之已成青石矣次公)
(按仙經云神山五百年輒一開其中石髓出得而服之壽與天地相畢又按晉書嵆康傳王烈得石髓與康皆疑爲石烈歎曰嵆叔)
(夜志趣非常而輒不遇命也)至道尚聽瑩(縯莊子長梧子曰是黃帝之所聽瑩也而丘也何足以知之)
麤材終蹶張(厚前漢申屠嘉嘗爲材官蹶張謂踏強弩也)先生喜而笑幅巾
登我堂(次公後漢孔融師事李膺膺每見融听其言論融幅巾奮䄂談詞如雲注云幅巾以一幅爲之也)苦
誓指黃壤要言刻青琅(次公黃壌墓中也苦誓指黃壤意在不死也青琅青玉之書刻青琅)
(意求神仙也)蓬萊在何許弱水空相望(次公蓬萊於書見列子并史記而仙經曰蓬萊)
(隔弱水三十萬里終不可到故盧仝詩云蓬萊山在何處玉川子乘此清風欲歸去)且當從嵆阮(縯嵆康阮籍阮)
(咸皆晉人也)聊復數山王(厚文選五君詠注云顔延年領步兵好酒疎誕不能斟酌劉諶言於彭城王出爲永)
(嘉太守延年怨憤乃作五君詠述竹林七賢以自喻山濤王戎由貴盛遂黜不收)逹人友四海曲士
守一疆(厚莊子曲士不可以語於道者束於教也)謹勿使形諜(次公列子食於十漿之家而五漿先)
(饋驚曰内誠不解形諜成光)兒童驚夜光(子仁韓贈張籍詩云兒童畏雷電魚鼈驚夜光)
次韻王晉卿奉詔押高麗燕射
北苑傳呼陛楯郎(次公前漢傳呼甚寵乃今之前導也陛楯郎秦制執楯於殿下者也優旃傳旃哀天)
(雨而陛楯者佔寒以計免之臨槛大呼曰陛楯郎汝雖長何益却雨立我雖短也却休居)東夷初識令君
香(厚㐮陽記劉季和性爱香主簿張坦曰人名公作俗人不虚也季和曰荀令君至人家坐席三日香爲我如何坦曰醜婦)
(效顰見者必走公欲遁走邪)天山自可三箭取(縯唐書薛仁貴爲鐡勒道行軍緫管時九姓衆十餘)
(萬令驍騎來挑戰仁貴發三矢輒殺三人軍中歌曰將軍三箭定天山壯士長歌入漢關九姓遂衰)海國何勞一
葦航(援詩誰謂河廣一葦航之)宣勸不辭金盌側醉歸争看玉鞭
長(次公左傳雖鞭之長不及馬腹)錦囊詩草勤收拾(厚唐李賀每旦日騎弱馬從小奚奴背古)
(錦嚢遇所得投嚢中未始先立題然後爲詩)莫遣雞林得夜光(縯白楽天最工詩雞林行賈售)
(其國相率篇易一金僞者相輒能辨之)
丹元子示詩飄飄然有謫仙風氣吳傳正
繼作復次其韻(魯直王希明纂天文啚有丹元子步天歌一卷傳于世蓋星曆之學也)
飛仙亦偶然脫命瞬息中惟詩不可擬如寫天日
容(厚退之進淮西碑表云乾坤之容日月之光知其不可繪畫也)夢中哦七言玉丹巳
入懷一語遭綽虐失身墮蓬萊蓬萊至今空護短
不養才(縯退之記夢詩云壯非少者我七言六字常語一字難我以指撮白玉丹行且咀嚼行詰盤口前截断第二句)
(綽虐顧我顔不歡乃知仙人未賢聖護短憑愚邀我敬)上界足官府(援退之詩上界眞人足官府豈如散仙鞭)
(笞鸞鳳終日相追陪)謫仙應退休(厚太白對酒憶賀监詩序太子實客賀公於長安紫極宫一見予呼爲謫)
(仙人)可怜吳與蘇骯髒雪滿頭(次公後漢趙一詩伊優北堂上骯髒倚門邊音亢葬)
(蓋高抗倖直皃)終當却與元丹子笑指東海乘桴浮(縯論語道不行乘桴)
(浮于海)
次韻聦上人見寄(次公杭州僧也)
前身夲同社(次公同社緣陶潜輩與廬山遠師結白蓮社故有此字)宿業獨臨邊
一悟鏡空老(厚高僧傳洛陽香山寺鏡空遊錢塘至孤山寺西餒甚因臨流出涕俄有梵僧顧空笑曰頗億)
(講法華於同德寺平空莫測其由僧曰子應爲飢火所燒不暇憶故事乃探嚢出一棗大如拳許曰吾國所産食之者上智知過去)
(未來事下智止知前生事耳空因啖棗掬泉飲之枕石而寢頃刻乃悟憶講經於同德寺如昨日焉)始知圓澤
賢(縯圓澤傳李源居洛惠林寺與僧圓澤遊甚密一日相約遊青城峨眉舟至南浦見婦人錦襠負甖而汲者澤望而泣曰)
(吾當爲此婦人子孕三歲矣今旣見無可逃者後十二年中秋月夜杭州天笁寺外當與公相見至暮澤亡而婦乳後十二年源自)
(洛適吳赴其約聞葛洪川畔有牧童叩牛角而歌乃圓澤也源問澤公徤否苔曰李公眞信士然俗緣未盡愼勿相近)歸
心忘犢佩(援龔遂爲渤海太守見民帶持刀劒者曰何爲帶牛佩犢)生術寄羊鞭(縯莊子善)
(養生者如牧羊然視其後者而鞭之)不似歐陽子空留六一泉(次公歐陽永叔雖不到杭州而)
(惠勤師思之因所居有甘泉湧出遂名之曰六一泉六一歐公自號六一居士詩意似言我曾作抗守倅有事迹豈似歐公有空名而已哉)
次韻王雄州還朝留別
老李威名八十年(次公老李指言李允則也先生作詩在元祐八年逆數八十年則宋眞宗時也景德)
(二年正月宋眞宗以契丹初和易置守將召樞宰議可適用者首選公知雄州而御筆署名於紙公在雄凡十四年事見李復圭所)
(作李氏家傳自景德二年至元祐八年則八十九年也)壁間精悍見遺顔自聞出守
風流似稍覺承平氣象還但遣詩人歌枤杜(縯詩枤杜勞還)
(役也)不妨侍女唱陽關(厚王維詩勸君更盡一杯酒西出陽關無故人後人歌以爲曲)内
朝接武知何日(次公天子之朝有二曰治朝曰外朝曰燕朝皇帝多御燕朝即内朝者也)白髮
羞歸供奉班(任杜詩憶昨逍遥供奉班〇厚古詩投老歸來供奉班)
詹守携酒見過用前韻作詩聊復和之
箕踞狂歌老瓦盆(縯莊子妻死惠子弔之莊子方箕踞鼔盆而歌〇厚杜子美少年行莫笑田家老瓦)
(盆)燎毛燔肉似羌渾(次公差渾西方之戎如唐書載吐蕃差渾犯塞即此也燎毛燔肉蓋其俗然矣)
傳呼草市來携客洒掃漁磯共置樽山下黃童争
看舞江干白骨已銜恩(時詹方議葬暴骨)孤雲落日西南望
長羡歸鴉自識村增刊(次公黃童謂小兒退之云黃童白叟是巳)
荅周循州
𬞞飯藜牀破衲衣(厚傳燈錄瓉和尚歌云身披一破衲)掃除習氣不吟
詩前生自是盧行者(次公盧行者即曹溪六祖也曹溪在韶州蓋用嶺南事也)後學
過呼韓退之未敢叩門求夜話時叨送米續晨炊
(厚韓信傳亭長妻晨炊蓐食)知君清俸難多輟且覓黃精與療飢
(縯詩泌之洋洋可以療飢安國抱朴子内篇云黃精一名兔竹一名救窮一名垂珠服花勝實服實勝根)
次韻惠循二守相會
共惜相從一寸隂(厚淮南子聖人不貴赤壁而重尺寸之隂以時難得而易失也)酒杯雖
淺意殊深且同月下三人飲(縯李白詩舉杯邀明月對影成三人)莫作天
涯萬里心(厚古詩相去萬里餘各在天一涯〇任杜詩蟄龍三冬卧老鶴萬里心)東嶺近開松
菊徑(援陶潜歸去來云三徑就荒松菊猶存)南堂初絶斧斤音知君善頌
如張老(縯礼記晉献文子成室張老曰美哉輪焉美哉奐焉歌於斯哭於斯聚國族於斯君子謂之善頌善禱)猶
望攜壷更一臨(厚杜牧之詩與客攜壷上翠微)
又次韻二守同訪新居二首
數畒蓬蒿古縣隂曉牎清快夜堂深(厚梅聖俞詩萬蟻戰酣春晝永五星)
(明處夜堂深)也知卜築非眞宅(厚杜甫秋日詠懷詩注平生多病卜築遣懷〇仔白楽天詩亦知官)
(舍非眞宅且斸山櫻滿院裁又列子云歸其真宅)聊欲跏趺看此心(次公楞嚴經云結跏趺坐白楽)
(天酬錢員外詩煩君想我看心座报道心空無可看)聞道携壷問竒字(縯前漢揚雄傳鉅鹿侯巳嘗從)
(雄學竒字)更宜登木助徽音(次公礼記檀弓篇孔子之故人曰原壤其母死夫子助之沐椁原壌)
(登木曰久矣予之不託於音也歌曰貍首之班然執女手之卷然)相娛北戸江千頃直下
都無地可臨(厚玉簡栖頭陀寺碑云飛閣迤邐下臨無地)
此生眞欲老墻隂却掃都忘歲月深(縯後漢馮衍閉門却掃又晉書葛洪)
(閉門却掃末嘗交遊)拔薤巳觀賢守政(援後漢龐參爲漢陽太守郡人任棠有志節參到乃先候之棠)
(不與言但以薤一本水一盂置屏前抱孫兒伏戸下參思其微旨曰水欲吾清拔薤欲吾擊疆宗抱孫兒當戶下欲吾開門恤孤遂)
(歎息而還)折𬞞聊慰故人心(厚陶淵明詩窮巷隔深轍頗回故人車歡然酌春酒折我園中𬞞)
風流賀監常吳語(次公賀監謂賀季眞也李白詩云風流賀季眞杜詩云賀監雅吳語在位常清狂)
憔悴鍾儀獨楚音(縯左傳成九年晉侯觀于軍府見鍾儀而問之曰鄭人所献楚囚也使稅之問其族)
(曰伶人也與之琴操南音)治狀兩邦俱第一潁川歸去肯重臨(厚前)
(漢黃覇爲潁川太守治爲天下第一徵守京兆尹坐事貶又詔歸潁川治如其前刘夢得酬柳柳州贈别云重臨事異黃丞相三黜)
(名慙柳土師)
循守臨行出小鬟復用前韻
學語雛鸎在柳隂臨行呼出翠帷深(子仁杜牧詩云翠帷暮卷佳人出)
通家不隔同年面(二守同年家)得路方知異日心(縯唐摭言進士會燕)
(曲江崔彖請告假不赴乃以彫&KR1707;載妓遊觀爲團司所發崔沆爲主罰錄事判之云深攙蓆帽密映氊車紫陌尋春便隔同年之面)
(青雲得路可知異日之心)趁着春衫游上苑要求國手教新音嶺
梅不用催歸騎截鐙須防舊所臨(循守近爲韶倅厚天宝遺事姚元崇初)
(牧荆州三年受代日闔境民吏泣擁馬首遮道不使去所乘之馬鞭鐙民皆截留)
次韻子由贈吳子野先生二絶句
馬迹車輪滿四方(厚仙傳拾遺周穆王少好神仙之道欲使車轍馬迹㴜於天下)若爲閉
著小茆堂仙心欲捉左元放(縯左慈字元放曹操欲於座上收殺之慈乃郤入壁中或)
(見於市者又捕之而市人皆變形與慈同莫知誰是後人逢慈於陽城山頭因復逐之遂走入羊羣莫知所取)癡疾還
循守臨行出小鬟復用前韻
學語雛鸎在柳隂臨行呼出翠帷深(子仁杜牧詩云翠帷暮卷佳人出)
通家不隔同年面(二守同年家)得路方知異日心(縯唐摭言進士會燕)
(曲江崔彖請告假不赴乃以彫&KR1707;載妓遊觀爲團司所發崔沆爲主罰錄事判之云深攙蓆帽密映氊車紫陌尋春便隔同年之面)
(青雲得路可知異日之心)趁着春衫游上苑要求國手教新音嶺
梅不用催歸騎截鐙須防舊所臨(循守近爲韶倅厚天宝遺事姚元崇初)
(牧荆州三年受代日闔境民吏泣擁馬首遮道不使去所乘之馬鞭鐙民皆截留)
次韻子由贈吳子野先生二絶句
馬迹車輪滿四方(厚仙傳拾遺周穆王少好神仙之道欲使車轍馬迹㴜於天下)若爲閉
著小茆堂仙心欲捉左元放(縯左慈字元放曹操欲於座上收殺之慈乃郤入壁中或)
(見於市者又捕之而市人皆變形與慈同莫知誰是後人逢慈於陽城山頭因復逐之遂走入羊羣莫知所取)癡疾還
同顧長康(援顧愷之字長康世傳愷之之有三絶才絶書絶癡绝)
江令蒼苔圍故宅謝家語燕集華堂(次公江令江揔也爲陳之中書)
(令謝家謝安之族也刘禹錫金陵五題其一江令宅云南朝辝臣北朝客歸來惟見秦淮碧池臺竹樹三畒餘至今人道江家宅其)
(一烏衣巷云朱雀橋邊野草花烏衣巷口夕陽斜舊來王謝堂前燕飛入尋常百姓家)先生笑說江南
事秪有青山繞建康(次公建康乃晉与陳之所都今之江寕府也)
次韻王鬱林
晚塗流落不堪言海上春泥不自翻漢使節空餘
皓首(縯漢書蘇武使匈奴單于欲降之令牧羊海上武持節牧羊節髦尽落子仁李陵与穌武書云丁年奉使皓首而)
(歸)故侯瓜在有頽垣(援漢書言邵平者故秦東陵侯種瓜於長安東門外)平生多難
非天意此去殘年盡主恩誤辱使君相抆拭寧聞
老鶴更乘軒(縯左衛懿公好鶴鶴有乘軒者)
和孫叔静兄弟李端叔唱和
病骨瘦欲折霜髯籋更疎喜聞新國政(次公周礼刑新國用輕典)
(新國指言建申靖國時也)兼得故人書(子仁杜詩深慙長者轍重得故人書)秉燭眞如夢
(次公杜詩夜闌更秉燭相對如夢寐)傾杯不敢餘天涯老兄弟懷抱幾時
攄(子仁杜詩濁醪必在眼盡醉攄懷抱)
廣倅蕭大夫借前韻見贈復和荅之二首
生還粗勝虞(縯吳志孫權怒虞翻徙交州在南十餘年)早退不如疎(援前漢䟽廣䟽受叔)
(姪致仕而歸當時以爲榮)垂死初聞道(子仁傳燈錄神瓉禅師其師謂法說法師㪯唱百丈門風其師於言)
(下感悟曰何其垂死得極則事)平生誤信書(次公柳子厚詩信書成自誤經事漸知非)風濤驚
半夜疾病送災餘頼有蕭夫子幽懷得少攄
心閑詩自放筆老語翻疎贈我皆彊韻(次公朱書天筠爲文能用)
(強韵每公宴坐並作詞必妍美)知君得異書(縯蔡邕入吳得王充論衡常祕玩以爲談助自吳還許人稱其)
(才淮曰不見異人當得異書也)滔滔沮溺是(援論語長泪曰滔滔者天下皆是也)綽綽孟生
餘(縯孟子公孫丑篇豈不綽綽然有餘裕哉)一笑滄溟側應無憤可攄
次韻鄭介夫二首
一落泥塗迹愈深(次公左傳趙孟謂其縣大夫曰吾子辱在泥塗久矣武之罪也)尺薪如
桂米如金(厚戰國策蘇秦謂楚王曰楚國之食貴於玉薪貴於桂)長庚到暁空陪
月(縯退之詩東方未明大星没獨有太白配殘月)太歲今年合守心(次公太歲守心豊歲之祥)
(也唐權德輿有頌〇子仁後漢郎顗順帝時上書其三事略云孝經鉤命史曰歲星守心年榖登)相與齧氊持
漢節(援蘇武在匈奴中十九年食雪與氊毛并咽之得不死後又杖節牧羊海上終不失漢節也)何妨振
履出商音(縯莊子曾子居衛三月不舉火十年不製衣曳履而歌商頌声滿天地若出金石)孤雲倦
鳥空來往(厚陶渊明歸去来云雲無心而出岫鳥倦飛而知還)自要閑飛不作霖(次公)
(閑飛以言倦鳥不作霖以言孤雲)
一生憂患萃殘年心似驚蠶未易眠海上偶來期
汗漫(縯淮南子盧遨遊乎北海見若士謂曰吾與汗漫期於九垓之外吾不可以久駐也云云)葦間猶得
見寅緣(援莊子漁父與孔子旣言而去乃刺舡而往寅緣葦間)良醫自要經三折(厚左)
(傳三折肱為良毉也)老將何妨敗兩甄(次公晉書周訪討杜曾將戰設左右甄訪自領中軍令曰一甄)
(敗鳴鳴鼔自旦至申兩甄皆敗訪聞鼔音乃選精騎自赴之曾遂大潰也)收取桑榆種梨棗(縯後)
(漢光武降玺書勞馮異曰始虽垂翅回谿終能奮翼黽池可謂失之東隅收之桑榆也〇次公梨棗蓋眞誥所謂交梨火棗已生君)
(心中也)祝君眉壽似增川(援七月詩云以介眉壽又天保云如川之方至以莫不增)
次韻韶守狄大夫見贈二首
華髮蕭蕭老遂良(禇河南帖云即日遂良湏髮尽白蓋謪長沙時也)一身萍桂
海中央無錢種菜爲家業有病安身是藥方才疎
正類孔文舉(縯後漢孔融字文㪯本傳云融負其高氣志在靖難而才疎意廣迄无成功)癡絶
還同顧長康(厚頋愷之字長康晉代人夲傳云有三絶才絶書絶癡絶)萬里歸來空
泣血七年供奉殿西郎(厚迩英閣在延和殿西廊下)
森森畫戟擁朱輪(縯韋蘇州詩云兵衛森畫戟宴寢凝淸香)坐詠梁公斍
有神(援梁公狄仁傑也)白傅閑遊空誦句(見楽天吳郡詩石序〇次公楽天爲蘇州時有)
(旬宴詩刻序云韋在此州歌詩甚多有郡宴詩云兵衞森畫戟宴寢凝淸香最爲警策今刻此篇于石傳于將來因以予旬宴一章)
(亦附于後也詩句蓋誦其森戟凝香之句也)拾遺窮老敢論親(見子美贈狄明府詩〇厚子美)
(贈狄博斉詩云梁公曾孫我姨弟不見十年官済済)東海莫懷疎受意(縯前漢疎受不待年而從)
(其叔廣致仕歸於東海)西風幸免庾公塵(援晉王導悪庾亮專權每遇西風嘗以扇障面曰元規塵)
(汙人)爲公過嶺傳新唱催發寒梅一信春(趙梅謂之信以其報春之信息也)
次韻韶倅李通直二首
一篇瀧吏可書紳(次公瀧吏退之叙其得罪之詩也論語子張書諸紳)莫向長沮更
問津(縯長沮桀溺耦而耕孔子過之使子路問津焉)老去常憂伴新鬼(厚左傳夏父非忌爲)
(宗伯尊使公且明問曰吾見新鬼大故鬼少)歸來且喜是陳人(次公莊子寓言篇人而無人道此之)
(謂陳人)曾陪令尹蒼髯古又見郎君白髮新(次公令尹指李倅之)
(父也郎君言李倅也古人於識其父而又識其子則謂爲郎君如李義山与令狐綯詩郎君官貴施行馬〇子仁李白詩云朱顔彫)
(落尽白髮一何新)迴首天涯一惆悵却登梅嶺望楓宸(次公梅嶺)
(大庾嶺也楓宸天子之殿庭也文選何平叔景福殿賦芸若充庭槐楓被宸)
青山秪在古城隅(次公青山指言舒州之山也)萬里歸來卜築初(子功)
(按先生与李惟熙帖云偶得生還平生爱龍舒風土欲卜居爲終老之計)會見四山朝鶴駕(次公)
(四山亦應是舒州之山但未詳其名如潜山上有左慈鍊丹処有孔左二眞人潭而天柱山尤多異迹則其地爲仙居舊矣故云朝)
(鶴駕也)更看三李跨鯨魚(縯杜詩若逢李白騎鯨魚道甫問訊今何如)欲從抱
朴傳家學(次公葛洪自号抱朴子從祖玄吳時斈道得仙以其鍊丹祕術綬弟子鄭隠而洪乃就隠更斈其法)
(焉)應怪中郎得異書(縯蔡邕爲中郎將得王充論衡以爲護助時人称其才進或曰不見異人)
(當得異書)待我丹成馭風去(援列子馭風而行〇子仁李白詩待吾還丹成投迹歸此地)借
君瓊佩與霞琚(僕昔爲開封幕先公為赤令暇日相与論内外丹且出其丹示僕今三十年而見君曲江)
(同遊南華宿山水間數日道舊感歎且勸我卜居於舒故詩中皆及之次公退之詩云乞君飛霞佩与我相頡頏)
和陽行先(用鬱孤臺韻)
室空惟法喜心定有天游(縯維摩經云以法喜爲妻厚莊子室无空虚則婦姑勃溪心)
(无天游則六鑿相攘)摩詰元無病(次公維摩詰言如我此病非眞非有)湏洹不入流
(次公金剛經頌陁洹名爲入流而實无所入)苦嫌尋直枉(縯孟子枉尺直尋者以利言也如以利則在尋)
(直尺而利亦可爲与)坐待寸田秋(援黃庭經云寸田尺宅可理生)雖未麒麟閣(縯前漢宣)
(帝啚畫功臣傳陸侯之属於麒麟閣也)巳逃鸚鵡洲(次公玉泉子云刘允章謂皮日休曰君何以輕穆判)
(官鸚鵡洲在此即黃祖沉祢衡之所一席爲之懼)酒醒風動竹(養源唐李益詩開簾風動竹疑是故人來)
夢斷月窺樓衆謂元德秀(縯唐元德秀字紫芝)自稱陽道州(援唐)
(陽城字亢宗爲道州刺史)拔葵終相魯(縯史記公儀休相魯歸其家食茹而美拔其園葵而弃之)辟
榖會封留(厚前漢張良傳漢封功臣帝欲封良齊三万戶良曰始臣起下邳与上會留此天授陛下願封留足矣良)
(性多疾即導引不食榖)用舍俱無礙飄然不繫舟(縯莊子泛泛乎若不繫之舟)
和猶子遲贈孫志舉(再和見後)
軒裳大爐韛陶冶一世人(次公軒車裳服也爐所以熾火韛所以扇風也陶所以挻土爲)
(器冶所以鑄金爲器也)從横落模範誰復甘飢貧可憐方回癡
初不疑嘉賓(縯晉郄愔字方回子超宇嘉賓桓温懷不軌超爲之謀以愔忠於王室不令知之及超死愔哭)
(之成疾後見其一箱書乃悉与温往反密計愔於是大怒曰小子死恨晚矣)頗念懷祖黠瞋兒與
兵姻(厚晉王述字懷祖子坦之爲桓温長史温欲爲子求婚於坦之及還省父而述爱坦之虽長大猶抱置膝上坦之因)
(言温意述大怒遽排下曰汝竟癡耶詎可畏温面而以女妻兵也)失身墮浩渺投老無涯
垠(次公先生詩意謂人皆樂冨貴如超預温之謀坦之從温之婚皆爲超冨貴而超之父以癡而後怒其謀坦之之父以黠而早不從其請然其)
(爲惡桓温一也奈何二子本意在圖冨貴乎因以自言其不善於謀冨貴而至於流落耳)回看十年舊
誰似數子眞孫郎表獨立霜戟交重闉深居不汝
覿豈問親與鄰連枝皆秀傑英氣推伯仁(次公伯仁周顗也顗)
(足弟三人曰顗嵩謨顗爲最勝故曰推伯仁)我從海外歸喜及崆峒春(次公崆峒虔州)
(今贛州也)新年得異書(見前次韻李通直詩注)西郭有逸民(掦行先以登眞隠訣)
(見借祖可登眞隠訣梁真白先生所𫐠)小孫又過我歡若平生親清詩五
百言句句皆絶倫養火雖未伏要是丹砂銀(善權按古嵩子)
(丹砂行伏丹訣丹砂五兩結汞爲砂子養火七日爲玉笋銷之爲銀又大洞鍊真寶經曰將丹砂修鍊伏火後鼓成白銀名之爲一)
(返也將白銀化出砂令伏火鼔之爲黃化銀名之爲二返也)我家六男子(次公六男子謂迈迨過遲适遠也)
朴學非時新詩詞各璀燦老語徒周諄(子仁左傳言趙孟年未五)
(十而諄二焉如八九十者)願言敦宿好永與竹林均(縯晉書嵆康阮籍之属爲竹林七賢)
(之遊)六子豈可忘從我屢厄陳(援論語從我於陳蔡者皆不及門也任莊云孔子陳蔡之厄)
用前韻再和霍大夫(前和陽行先韻)
文字先生飲(謂劉執中縯退之詩不解文字飲惟能醉紅裙)江山清獻遊(次公)
(清献趙悅道也刻趙諄公皆知虔州)典刑傳父老(援詩雖無老成人尚有典刑)樽爼繼風
流度嶺逢梅雨(任周處風土記云夏至前雨名黃梅雨沾衣服皆敗黦又埤雅云今江湘二浙四五月間)
(梅欲黃落則水潤土溽柱礎皆汗蒸欎成雨謂之梅雨故自江以南三月雨謂之迎梅五月雨謂之送梅而老杜梅雨詩云南京西)
(浦道四月熟黃梅)還家指麥秋(次公礼記月令孟夏之月麥秋至蔡邕月令章句云百榖各以初生爲春)
(熟爲秋故麥以孟夏爲秋也今云指麥秋則言四月末也)自慙鴻鴈侣争集稻梁洲(次公)
(廣絶交論分鴈鶩之稻粱又庾信詠鴈詩稻梁俱可恋飛去復飛還又杜詩君聽鴻鴈響恐致稻梁難)野闊横雙
練(次公章貢二水也謝玄暉詩澄江静如練)城堅聳百樓(子仁後漢公孫瓉云兵法百楼不攻)行
看鳳尾詔(厚紀聞譚晉元帝踐祚凡諸侯牋奏批之曰諾而草書若字之尾如鳳尾形故謂之鳳尾詔焉)却
下虎頭州(虎頭本虔州次公言常州蓋虎頭顧愷之也愷之晉陵無錫人無錫乃今常州盖是時先生乞居常州)
(也先生有曰在常州祖可杜陵集皮陸詩君批鳳尾詔我住虎頭巖)君意巳吳越我行無
去留歸途應食粥乞米使君舟(縯顔魯公乞米於李太夫云拙於生事㪯家食)
(粥而已數月今又罄乏實用憂煎見法帖中)
用前韻再和許朝奉
高門元世舊客路晚追遊清絶聞詩語䟽通豈法
流(縯漢藝文志法家者流)傳家有衣鉢(次公禅家相傳法謂之傳衣鉢唐狀元以下往謝主司其有與)
(主司同科名者謂之謝衣鉢出唐摭言今指言其家傳之斈耳)斷獄盡春秋(次公如雋不疑断戾太子事是)
(也〇子仁前漢五行志上使吕步舒治淮南獄以春秋誼顓断於外不請)邂逅陪車馬尋芳謝
眺洲(縯謝眺詩有曰芳洲採杜若)凄凉望鄕國得句仲宣樓(厚魏王粲字仲)
(宣作登楼賦次公梁元帝詩云朝出屠羊縣夕返仲宣樓凡詩四句以第一句對三句以第二句對四句謂之扇對蓋出於白氏)
(金針云然至梅垩俞作續金針乃引前人詩有云昔時花下留連飲暖日夭桃鸎亂啼今日江邊容易别淡煙衰草馬頻嘶以證其)
(格今此兩聮即其格矣)恨賦投湘水(縯賈誼爲長沙王太傅意不自得作賦投之湘水以弔屈原)悲
歌祀柳州(厚柳子厚謫柳州死爲羅池神韓退之爲作廟碑又作迎享送神詩遺柳民俾歌以祀焉)何
如五字律相與一樽留更約登塵外(次公塵外亭名虔州勝景也)歸
時月滿舟(子仁傳燈錄慧禅師唱曰夜静水寒魚不食滿船空載月明歸)
用前韻再和孫志舉
人衆者勝天天定亦勝人(縯申包胥謂伍子胥曰人衆者勝天天定亦能勝人)鄧
通豈不冨(厚文帝使善相人者相鄧通曰當貧餓死上曰能富通者在我何說貧於是賜通蜀嚴道銅山得自鑄錢)
(鄧氏錢布天下)郭解安得貧(縯漢武徙豪茂陵郭觧貧不中訾吏恐不敢不徙衛將軍爲言郭解家貧不中)
(徙上曰郭解布衣權至使將軍此其家不貧)驚飛賀厦燕(援淮南子湯沐具而蟣蝨相弔大厦成而燕雀)
(來賓次公劉禹錫哭王僕射詩云歌堂忽暮哭賀燕盡驚飛)走散入幕賓(次公晉書桓温懷不軌郄超爲)
(之謀謝安與王坦之嘗詣温論事温今超帳中卧聽之風動帳開安笑曰郄生可謂入幕之賓矣)醉眠中山酒
(次公博物志刘玄石曾於中山酒家沽酒酒家與千日酒飲之至家大醉其家不知以爲死葬之後酒家計日往視之云巳葬於是)
(開棺醉始醒也)夢結南柯姻(縯唐淳于棼夢入槐安國尚公主爲南柯太守及斍乃槐樹下蟻穴南枝也)
寵辱能幾何(援老子寵辱若驚)悲歡浩無垠回視人間世了
無一事眞(子仁法華經言推此一事實餘二即非眞)洒掃古玉局(敬夫二十四化記玉)
(局化者在益州城南門内漢桓帝永壽元年正月七日太上老君降於鶴嗚山與天師同來演法於此時地上忽涌出玉局玉牀方)
(廣二丈老君升牀坐重𫐠道要其後玉局尋䧟入地中因成洞宫其徑莫窮)香火通帝闉(次公先生自言)
(其巳得玉局之命也)我室思無邪我堂德有鄰(次公先生盖取詩三百之義以名其室取)
(德不孤之義以名其堂)所至爲鄕里事賢友其仁(縯孔子曰居是邦也事其大夫)
(之賢者友其士之仁者次公退之詩我來亦巳幸事賢友其仁)之子富經術蔚如井太
春(厚東漢井一字大春深於儒斈時人爲之語曰五經紛綸井大春)蜿蟺楚南極淑氣
生此民(次公韓退之送廖道士序郴之爲州又當中州清淑之氣蜿蟺扶輿磅礴而欎積意必有魁竒忠信材德之民)
(生其間也)唱高和自寡(厚宋玉云郢人有歌陽春白雪者唱彌高而和彌寡)非我誰當
親譬彼嶰谷竹翦裁待伶倫(縯前漢律曆志黃帝使伶倫取嶰谷之竹断兩節間)
(而吹之以爲黃鍾之宫)俗學吁可鄙紙繒配芻銀(次公以紙爲繒以芻爲銀言俗)
(斈之無實)聊將調癡鬼亦復争華新願子事篤實浮言
掃譫諄(次公譫音占病而狂言曰譫字出素問)窮通付造物得喪理夲均
期子如太倉會當發陳陳(縯前漢食貨志太倉之粟陳陳相因紅腐而不可食)
崔文學甲攜文見過蕭然有出塵之姿問
之則孫介夫之甥也故復用前韻賦一篇
示志舉
象服盛簮弭豈是邢夫人(邢夫人事見第四卷美蓉城詩)弊衣破冠
履可憐范叔貧(厚史記菟睢旣相秦號曰張禄而魏不知也魏使湏賈於秦范睢聞之爲微行弊衣間步)
(之邸見須賈須賈見之而驚曰范叔一寒如此哉乃取一綈袍賜之)君看崔員外晚就觀國
賓(次公杜詩甫昔少年日早充觀國賓)當年頗赫赫翁嫗争爲姻(自注見退)
(之贈崔員外詩次公退之寄崔立之詩曰連年收科弟若摘頷底髭又曰老婦願嫁女不約論財資老翁不量分累月笞其鬼)
蹭蹬阻風水(次公言如巨魚欲縱爲風水所阻而乃蹭蹬焉杜詩云蹭蹬无縱鱗)横斜挂邊
垠(次公言如餘星之落零不當天心而挂於边角也先生詩嘗曰煌煌東方星三五自横斜是巳)青衫映白
髮(子仁白樂天春去詩白髮更添今曰鬢青衫不改去年身)今似梅子眞道存百無
害甘守吳市闉(縯梅福字子真變姓名爲吳市門卒)自言揔角歲(援詩揔角丱兮)
慈母爲擇鄰(厚烈女傳孟母三遷爲孟子擇鄰)邦人驚似舅(次公宋書桓玄聞義)
(軍起大懼曰劉裕一世之雄何無忌刘牢之外甥酷似其舅共㪯大事何爲无成)矯矯惡不仁(縯論語我)
(未見好仁者惡不仁者)詩文非他師家法乃冨春豈非空同秀
(次公空同虔州山名)爲國産雋民挺然齊魯生近出姬姜親(次公)
(齊魯生依旁叔孫通傳云斉魯諸生也左傳有云雖有姜姬无弃顦顇)爲文不在多一頌了
伯倫(縯晉刘伶字伯倫平生唯作酒德頌一篇而巳)清詩要淘煉乃得鉛中銀
(天祐宝藏論云銀有一十七件惟有至薬銀山澤銀草砂銀母砂銀黑鉛銀是餘皆非)自我遷嶺外七
見槐火新(次公言七見清明也蓋清明取火於榆槐而句法則杜甫九鑚巴噀火之意也十朋按年譜紹聖元年)
(甲戌先生自定州貶惠州四年再貶儋耳明年改元符至三年乃量移廉州凡七年)著書巳絶筆(縯孔子作)
(春秋絶筆於獲麟之句)一嘿含千諄蕢桴和葦籥(厚礼記蕢捊土鼔葦籥伊耆氏)
(之樂也)大節非人均(次公大節自然之樂也人均人爲之樂也字出楽志)時時自娛嬉
豈爲俗子陳(次公司馬迁書所謂可與智者道難與谷人言也)
次韻江晦叔二首
人老家何在龍眠雨未驚酒船回太白(縯李太白詩稽山无賀老)
(却棹酒船回)穉子候淵明(援淵明歸去來云僮僕歡迎稺子候門〇任淵明又云歸人望燈火稺子候簷隙)
幸與登仙郭(縯郭林宗與李膺同舟人望之以爲神仙焉)同依坐嘨成(厚成瑨爲南陽)
(太守以事委岑眰郡人謠曰南陽太守岑公孝弘農成瑨但坐嘯)小樓看月上劇飲致參
横(次公杜天横醉後參)
鍾鼔江南岸歸來夢自驚(次公煙花錄陳後主詩午醉醒來晚无人夢自驚)浮
雲世事改(厚中㒷間氣集杜甫哭長孫侍御落日生涯尽浮雲世事空)孤月此心明雨
巳傾盆落(次公杜詩白帝城下雨飜盆)詩仍翻水成(縯退之詩文如翻水成)二
江爭送客木杪看橋横(次公木杪木之未也揚雄方言木細技謂之杪)
次韻江晦叔兼呈器之(師川刘安世字器之終於宝文閣待制斈者號)
次韻江晦叔二首
人老家何在龍眠雨未驚酒船回太白(縯李太白詩稽山无賀老)
(却棹酒船回)穉子候淵明(援淵明歸去來云僮僕歡迎稺子候門〇任淵明又云歸人望燈火稺子候簷隙)
幸與登仙郭(縯郭林宗與李膺同舟人望之以爲神仙焉)同依坐嘨成(厚成瑨爲南陽)
(太守以事委岑眰郡人謠曰南陽太守岑公孝弘農成瑨但坐嘯)小樓看月上劇飲致參
横(次公杜天横醉後參)
鍾鼔江南岸歸來夢自驚(次公煙花錄陳後主詩午醉醒來晚无人夢自驚)浮
雲世事改(厚中㒷間氣集杜甫哭長孫侍御落日生涯尽浮雲世事空)孤月此心明雨
巳傾盆落(次公杜詩白帝城下雨飜盆)詩仍翻水成(縯退之詩文如翻水成)二
江爭送客木杪看橋横(次公木杪木之未也揚雄方言木細技謂之杪)
次韻江晦叔兼呈器之(師川刘安世字器之終於宝文閣待制斈者號)
(曰元城先生)
横空初不跨鵬鼇但覺胡牀步步高(自注器之言嘗夢飛自斍身与坐牀)
(皆起空中)一枕晝眠春有夢扁舟夜渡海無濤(次公先生渡海北還以三)
(更發瓊州晚到逓角埸)歸來又見顚茶陸(自注往在錢塘嘗語晦叔陸羽茶顚君亦然)多
病仍逢止酒陶(自注陶淵明有止酒詩器之少時飲量無敵今不復飲矣龜父元城先生語錄云某初)
(到南方有一高僧教某南方地熱而酒性亦熱令嶺南煙瘴之地更加以酒必大發疾故某過嶺即合家断酒虽徧歷水土惡弱它)
(人必死之地某合家十口皆無恙今北歸巳十年矣無一患瘴者此其效也)笑說南荒底處所秪
今榕葉下庭臯(次公榕樹廣南多有之柳渾詩亭皐木葉下隴首秋雲飛子仁柳子厚詩榕葉滿庭鶯乱啼)
次韻郭功甫二首(子仁功甫觀先生畫雪雀有感作詩寄惠州云平生才力信瑰)
(竒今在窮荒豈易歸正似雪林枝上畫羽翰虽好不能飛後先生北歸又用前韻寄詩云秋霜春雨不同時万)
(里今從海外歸巳出網羅毛羽在却尋雲跡帖天飛今次其韻也)
蚤知臭腐即神竒(縯莊子神竒化爲臭腐臭腐復化爲神竒)海北天南揔是
歸九萬里風安稅駕(厚史記李斯曰吾未知所稅駕矣)雲鵬今悔不卑
飛(次公大鵬之飛搏風九万里而上不若卑飛亦自得其逍遥矣此蓋先生悔悟自嘆之詞)
可怜倦鳥不知時(縯陶淵明歸去來云鳥倦飛而知還)空羡騎鯨得所歸
(援杜詩若逢李白騎鯨魚)玉局西南天一角(子翬按年譜元符三年庚辰自儋移廉又移舒永提㪯成)
(都玉局觀文見前和孫志㪯詩注)萬人沙苑看孤飛(次公廣異記益州觀道士徐佐卿化鶴孤飛游)
(於沙苑)
次韻法芝舉舊詩一首
春來何處不歸鴻(次公建中靖國之初皆起諸公之廢者先生又得請歸常州此詩蓋以㒷也)非
復羸牛踏舊蹤(次公先生舊有詩與法芝云團圓如磨牛步步踏塵跡故今云非復如牛也)但
願老師眞似月(次公先生與法芝又云老芝如雲月炯炯時一出故今再云𡭗)誰家罋裏
不相逢
次韻荆門張都官維見和惠泉詩
楚人少井飲地氣常不洩蓄之爲惠泉湓若有所
折泉源本無情豈問濁與澈貪愚彼二水終古恥
莫雪(子仁吳隠之酌貪泉柳子厚居愚溪)只應所處然遂使語異月泉
旁地平衍泉上山嵽嵲君子謹所居此義安可闕
古人貴言贈敢用况高節不爲冬霜乾肯畏夏日
烈泠泠但不足海遠要當徹
次韻和子由聞予善射
中朝鸞鷺自振振豈信邊隅事執鼖共怪書生能
破的亦如驍將解論文穿楊自笑非猿臂射隼長
思逐馬軍(早仁養由基善射穿楊葉百步李廣猿臂亦善射易云公用射隼高墉之上)觀汝長
身最堪學定如髯羽便超羣(屡見上注)
和林子中待制
兩翁留滯各皤然人笑迂疎老更堅共把鴟夷一
樽酒相逢卯色五湖天江邊遺愛啼斑白海上先
聲入管絃早晚淵明賦歸去浩歌長嘯老斜川(陶淵)
(明有歸去來辝又有遊斜川詩)
次韻馬元賓
流落江湖萬里歸相逢自慰巳差池初聞好句驚
人倒悔過東庭識面遟握手寧知無賀監結交誰
定許袁絲(縯賀知章一見太白呼爲謫仙人解金龜共醉)塞鴻正欲摩天去垂
老追攀豈所期
次韻荅李端叔
若人如馬亦如班笑履壷頭出玉關(縯馬援征五溪蛮進營壷頭班超旣)
(立功西域上書頋生入玉門關)巳入西羌渡沙磧(縯燉煌西北有沙磧千里不生草木水味鹹苦所謂)
(惡磧者也)又來東海看濤山識君小異千人裏(見第十五卷孟亭之)
(注)慰我長思十載間西省鄰居時邂逅相逢有味
是偷閑
和晁美叔
反觀皆自直相詆競誰䛕事過始堪笑夢中今了
無珍材尚空谷疲馬正長途(次公珍材空谷以况美叔在閑郡疲馬自謂也)未
識造物意茫然同一爐
和穆父新凉
家居妻兒號出仕猿鶴怨(縯韓退之進斈解冬暖而兒号寒年登而凄啼飢孔稚圭北山)
(移文蕙帳空兮夜鶴怨山人去兮曉猿驚)未能逐什一安能摶九萬(縯楊惲書糴賤販貴)
(逐什一之利莊子鵬之徙於南溟也摶扶搖羊角而上者九万里)常恐樗櫟身坐纏冠蓋
蔓受知如債負粗報乃焚劵但知眠牛衣(見第六卷戊寅上元)
(注)定免刺虎&KR4225;(見弟十五卷贈叚屯田注)清風來旣雨新稻香可
飯紫蟹應巳肥白酒誰能勸君今崔蔡手政比趙
張徤(縯韓退之柳子厚文雄深雅健似司馬子長崔蔡不足多崔援蔡邕也張敞趙廣漢俱尹京兆有能名長安語曰)
(前有趙張後有二王)三公行可致一語先自獻幸推江湖心適
我魚鳥願
增刊校正王狀元集註分類東坡先生詩卷之十九
