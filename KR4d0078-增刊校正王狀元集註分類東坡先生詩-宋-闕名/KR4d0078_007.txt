增刊校正王狀元集註分類東坡先生詩卷之七
雨雪
詩四十六首
九月二十日微雪懷子由弟二首(時嘉祐壬寅)
岐陽九月天微雪(次公岐陽即鳳翔府也)巳作蕭條歲暮心短
日送寒砧杵急(次公韓退之云隂風攪短日)冷官無事屋廬深(次公)
(杜詩廣文先生官獨冷師公爲鳳翔簽判太守陳公弼命公兼府學教授故用冷官事)愁腸别後能消
酒(次公酒所以消愁而别後之腸反能消酒則酒力不勝也)白髮秋來巳上簮(次公杜白髮不勝簮)
近買貂裘堪出塞(次公貂裘蘇季子之裘也見史記)忽思乘傳問西
賝(次公乘傳所以爲使也賝寳也詩云憬彼淮夷來献其琛問之爲義蓋問其不貢乃齊責楚貢包茅不入之比故乘傳以問之)
江上同舟詩满篋(次公言昔與子由趍京師泛舟而往也詩滿篋則今所傳南行集是巳)鄭
西分馬涕垂膺(次公此則前篇之序所謂别於鄭州西門之外也)未成報國慙
書劒(次公昔鄭生攻書學劒兩不成)豈不懷歸畏友朋(縯詩豈不懷歸畏此簡書又左傳引)
(逸詩曰豈不欲往畏我友朋)官舍度秋驚歲晚(次公先生自去年十一月來赴鳳翔幕至此只)
(是九月故云度秋也)寺樓見雪與誰登遥知讀易東䆫下(次公先生與子)
(由之於易盖家學也此指言子由在京師懷遠驛之東䆫)車馬敲門定不譍
病中大雪數日未嘗起觀虢令趙薦以詩
相屬戲用其韻荅之
經旬卧齋閤終日親劑和(去声)不知雪巳深但覺寒
無奈飄蕭紙牎明(次公杜詩飄蕭覺素髮)堆壓簷板墯(坡關中皆以板爲簷)
風飈助凝冽幃幔困軒簸惟思近醇醲(次公醇醲言酒也魏都賦)
(著馴風之醇醲注云以酒喻政)未敢窺璨瑳(次公粲瑳以玉比雪之明也)何時反炎赫
(次公退之謝鄭群贈簟詩云却顧天日常炎曦又先生蘄簟詩云皇天何時反炎燠)却欲躬曰磨(次公後漢馮衍)
(妻姑悍不畜媵妾兒女自操井臼以言勞則體中生熱也)誰言坐無氊(縯杜甫贈鄭虔云才名四十年坐客)
(寒無氊)尚有裘充貨(厚西京雜記司馬相如初與文君還成都居貧愁懣以所著鷫鸘裘就市人楊昌貰)
(酒與文君爲歡)西鄰歌吹發促席寒威挫崩騰踏成逕繚繞
飛入座人懽瓦先融(次公退之云座煖銷那怪堯卿唐章孝標雪詩朱門到晚難盈尺盡是三軍)
(喜氣銷歐陽云喜氣銷残雪)飲雋缾屢卧(次公左傳士文伯謂投壷之中曰中雋言其中爲雋異堯卿)
(歐陽詩不覺長缾卧墻曲)嗟余獨愁寂空室自困坷欲爲後日賞
恐被遊塵涴(堯卿韓詩勿使塵泥涴)寒更報新霽(次公杜詩云鍾鼔報新晴)皎
月懸半破(次公退之云新月憐半破)有客獨苦吟(次公詩有客有客古詩白頭猶苦吟)清
夜默自課(次公曹子建云清夜遊西園又杜詩清夜沉沉動春酌)詩人例窮蹇秀句
出寒餓(次公廬陵作梅聖俞詩序云非詩能窮人殆窮者而後工任杜詩云詩家秀句傳寒餓)何當暴
霜雪庶以躡郊賀(縯孟郊李賀也)
追和子由去歲試舉人洛下所寄詩五首
暴雨初晴樓上晚景
秋後風光雨後山(次公秋後之風光雨後之山其景清絶可知矣)满城流水碧
潺潺煙雲好處無多子(厚傳燈錄大愚禪師曰佛法無多子)及取昏鵶未
到間(次公老杜對雪詩云無人竭浮蟻有待至昏鵶詩尾自註云何遜詩曰城隂度塹黑昏鵶接翅歸)
洛邑從來天地中(縯周公營洛邑以時朝諸侯取天地之中四方聀貢道里均焉厚周礼地官以土)
(圭之法正日景以求地中又曰尺有五寸謂之地中天地之所合也)嵩高蒼翠北邙紅(商老二十)
(四化記北邙山在東都西有濯龍池)風流耆舊消磨盡只有青山對病
翁(坡謂冨公也)
白汗翻漿午景前(次公戰國策汗明之言馬淮南子之言人皆曰白汗交流翻漿之義則世說所謂兢)
(兢皇皇汗出如漿也子仁杜詩南方六七月出入異中原老少多渴死汗踰水漿翻)雨餘風物便蕭
然應傾半熟鵝黃酒(縯杜詩鵝兒黃似酒)照見新晴水碧天
疾雷破屋雨翻河(厚莊子疾雷破山風振海而不能驚)一掃清風未覺多
應似畫師吳道子(次公具道子盡入神品杜詩云盡手看前輩吳王遠擅埸又王維詩夙世吟詩客前)
(生應畫師黃中唐明皇雜錄云畫師吳道玄者本陽翟人神清氣俊善圖佛像尤長於模寫鬼神下筆神速勢若飛動)高堂
巨壁寫降魔
客路三年不見山(次公先生詩有戲子由云宛丘先生長如丘時熙寕六年子田爲陳州學官時也此)
(後爲齊州掌書記繼簽書南京則不見山者盖此時乎)上樓相對夢䰟間明朝却踏
紅塵去羞向清伊照病顔
立秋日禱雨宿靈隱寺同周徐二令(詩見前遊靈隱)
(寺詩注)
百重堆案掣身閑(師杜甫任華州司功有早秋苦熱堆案相仍詩)一葉秋聲對
榻眠(次公淮南子一葉落知天下秋)牀下雪霜侵戸月枕中琴筑落
階泉﨑嶇世味嘗應遍寂寞山栖老漸便惟有憫
農心尚在起占雲漢更茫然(任詩旱旣太甚瞻彼雲漢)
癸丑春分後雪
雪入春分省見稀(次公退之云以火來照所見稀)半開桃杏不勝威應
慙落地梅花識(次公穌子卿梅花落詩秪言花似雪不悟有香來)却作漫天柳
絮飛(厚退之晚春詩楊花榆莢無才思惟解漫天作雪飛次公謝安與謝道韞詠雪道韞云未若㧕絮因風起仔世)
(傳王淡交雪句似梅花落也如柳絮因風與坡詩全相類豈偶然邪)不分東君專節物故將
新巧發隂機(次公退之雪詩曄曄弄隂機)從今造物尤難料更暖
須留御臘衣
成眠一夜撚鬚吟喜雪(子仁賈島詩吟安一箇字然断數莖鬚)詩成就我
覓懽處我窮正與君髣髴曷不走投陳孟公(任前漢陳遵字)
(孟公嗜酒每大飲賓客滿堂輒關門取客車轄投井中雖有急終不得去)有酒醉君仍飽德(約詩)
(醉酒飽德人有士君子之行)瓊瑶欲盡天應惜更遣清光續殘月
安得佳人耀素手(厚古詩織織耀素手札札弄機杼)笑捧玉盌兩竒絶
(子仁會合聮句云茗盌纖纖捧又李白越女詞新粧蕩新波光景兩竒絶)豔歌一曲回陽春(縯白)
(樂天詩豔歌一曲酒一杯子仁文選云客有歌陽春白雪之曲)坐使高堂生煖熱
雪後至臨平與柳子玉同至僧舍見陳尉
烈(苪按圖經臨平鎮端拱元年置隷仁和縣)
落帆古戍下積雪高如丘強邀詩老出疎髯散颼
飀僧房有宿火手足漸和柔静士素寡言(吳王献之字子敬嘗)
(與兄徽之操之俱詣謝安二兄多言俗事献之寒温而巳旣而客問安王氏兄弟優劣安曰少者佳客問其故安曰吉人之辭寡以)
(其少言故知之)相對自忘憂銅鑪擢煙穟石鼎浮霜漚我行
雖有程坐穩且復留大哉天地間此生得浮遊(厚杜)
(詩大哉乾坤内吾道長悠悠)
雪後書北臺壁二首
黃昏猶作雨纖纖夜静無風勢轉嚴但覺衾禂如
潑水不知庭院巳堆鹽五更暁色來書幌半夜寒
聲落畫簷試掃北臺看馬耳(次公馬耳山名也與臺相對)未隨埋
没有雙尖
城頭初日始翻鵶陌上晴泥巳没車凍合玉樓寒
起粟(縯煙蘿子侯名玉樓十二環)光搖銀海眩生花(厚道經以項肩骨爲玉樓眼爲銀海)
(起粟爲凍起肉上爲生粟次公世傳王荆公嘗誦先生此詩歎云蘇子瞻乃能使事至此時其壻蔡卞曰此句不過詠雪之狀粧)
(樓臺如玉樓瀰漫萬象若銀海耳荆公哂焉謂曰此出道書也目卞曾不理會於玉樓何以謂之凍合而下三字云寒起粟於銀海)
(何以謂之光搖而下三字云眩生花乎起粟字盖使趙飛燕雖寒體無軫粟也)遺蝗入地應千尺(堯卿)
(老農語曰蝗之生子遺而入地若經大雪則入地愈深)宿麥連雲有幾家(援雪宜麥而辟蝗故爲豐)
(年之祥兆仔蝗遺子於地若雪深一尺則入地一丈麥得雪則滋茂而成稔歲此老農之語也)老病自嗟詩
力退空吟冰柱憶劉义(縯劉义韓愈門人作雪車冰柱二詩出盧仝孟郊之右夏韻語陽)
(秋載劉义冰柱詩云不爲四時雨徒爲道路成泥楂不爲九江浪徒能汩没天之涯)
謝人見和前篇二首
巳分酒杯欺淺懦敢將詩力闘深嚴(堯卿退之聮句再入更深嚴)
漁蓑句好眞堪畫(堯卿鄭谷雪詩江上晚來堪畫處漁人披得一蓑歸而叚贊善小筆精微摹爲畫圖)
(故谷以詩謝之曰愛余風雪句幽絶寫漁蓑則是真曾入畫也先生嘗評此詩以爲村舍學中語然以其有實事故引用之又陸龜)
(蒙詩云輕舟過去真堪畫)柳絮才高不道鹽(縯謝安嘗内集俄而雪驟下安曰白雪紛紛何所似)
(子朗曰散塩空中差可擬兄女道韞曰未若柳絮因風起次公張融作海賦以示顧愷之愷之曰公此賦實超玄虚但不道塩)
(耳)敗履尚存東郭足(援東郭先生又待詔公車貧困衣弊履不完行雪中履有上無下足盡踐)
(地人皆笑之)飛花又舞謫仙簷(仔李白詩飛花送酒舞前簷元肅杜醉時歌燈前細雨簷花落)
書生事業眞堪笑忍凍孤吟筆退尖(堯卿退之詩云兔尖針莫並苦寒則)
(筆退尖矣)
九陌凄風戰齒牙銀杯逐馬帶隨車(縯退之雪詩隨車翻縞帶逐馬散銀)
(杯)也知不作堅牢玉(厚謝惠連雪賦白玉雖白空守貞兮未若兹雪與時興滅次公白樂天詩大)
(都好物不堅牢又前漢息夫躬傳器用塩惡鄧展曰塩不堅牢也)無奈能開頃刻花(縯韓湘詩解造)
(逡巡酒能開頃刻花)得酒彊歡愁底事(堯卿退之詩云胡爲浪自苦得酒且歡喜杜牧詩云強愁争底)
(事)閉門高卧定誰家(援洛陽大雪令出見袁安門無行跡入見安偃卧問何以不出曰大雪人)
(皆乏食不宜干人令賢之)臺前日暖君湏愛冰下寒魚漸可义(堯卿)
(退之有义魚詩東坡旣作此詩以示黃門黃門曰冰下有魚恐未易义耳東風解凍冰始解莫若改爲冰解如何公以爲知言)
次韻章傳道喜雨(坡禱常山而得)
去年夏旱秋不雨(次公旱以不雨之故今於夏言旱於秋言不雨盖春秋有書旱書不雨者如宣七年)
(秋大旱此則書旱者也如僖二年冬十月不雨三年春王正月不雨夏四月不雨此則書不雨者也)海畔居民飲
鹹苦今年春暖欲生蝝(縯春秋宣十五年冬蝝生蝝虫子也)地上戢戢多
於土預憂一旦開兩翅口吻如鋒那肯吐前時渡
江入吳越布陣横空如項羽(坡去歲錢塘見飛蝗自西北來極可畏次公前漢)
(因有告英布反於是上自將擊布布兵精甚上乃壁庸城望布軍置陣如項羽軍上惡之此尤見先生詩句無不有所出也)農
夫拱手但垂泣人力區區固難禦撲緣[騣-凶+(鬯-匕)]尾困牛
馬(次公莊子之言養馬曰其有虫䖟撲緣)啗齧衣服穿房戶坐觀不救亦
何心秉卑炎火傳自古(厚詩曰去其螟螣及其蟊賊無害我田穉田祖有神秉卑炎火)荷
鋤散掘誰敢後得米濟饑還小𥙷(次公盖小民掘土埋蝗者以多寡給其米)
(以償其功也暗徒以粟給捕蝗者事孟子云豈曰小𥙷之哉)常山山神信英烈麾駕雷
公呵電母應憐郡守老且愚欲把瘡痍手摩撫(次公)
(漢功臣表瘡痍未平又韓退之云摩手抚之)山中歸時風色變中路巳覺商
羊舞(援家語齊有一足之鳥舒趐而跳齊侯遣使訪孔子孔子曰此鳥名商羊昔童兒謠曰商羊鼔舞天將大雨)夜
䆫騷騷閙松竹朝畦泫泫流膏乳從來旱蝗必相
資(師五行志旱則魚螺變爲虫蝗)此事吾聞老農語庶將積潤掃餘孽
收拾豐歲還明主縣前巳窖八千斛(坡今春及今得蝗子八千餘斛)率
以一升完一畒更看蚕婦過初眠(自蚕一眠則蝗不復生矣)未用
賀客來旁午(次公縦横而至也史有冠盖旁午)先生筆力吾所畏蹙
踏鮑謝跨徐庾(次公鮑謝鮑昭謝眺也徐庾徐陵庾信也〇倬江總詞氣凌鮑謝筆跡踵二王史柄曰足)
(不新詩往往氣凌鮑謝)偶然談笑得佳篇便恐流傳成樂府(縯漢)
(武立樂府采詩有趙代秦楚之謳季南樂府詩集序云漢惠帝三年使樂府令備簫管更房中樂武帝定禮乃立樂府)陋
邦一雨何足道吾君盛德九州普中和樂職幾時
作試向諸生選何武(厚前漢何武傳宣帝時天下和平四夷賓服神爵五鳳之間婁蒙瑞應益)
(州刺史王褒頌漢德作中和樂聀宣布詩三篇武年十四五與成都揚覆衆等共習歌之宣帝召武等於宣室上曰此盛德之事吾)
(何足以當之)
雪夜獨宿栢山庵
晚雨纖纖變玉霙(師韓詩外傳雪花謂之霙)小庵高卧有餘清夢
驚忽有穿䆫片夜静惟聞瀉竹聲(汪曰荀鶴雪詩岩谷惟聞折竹聲)稍
壓冬瘟聊得徤未濡秋旱若爲耕天公用意真難
大雪青州道上有懷東武園亭寄交代孔
周翰
超然臺上雪城郭山川兩竒絶(次公超然臺在使園之北先生有記云園之北)
(因城以爲臺者舊矣稍葺而新之)海風吹碎碧琉璃時見三山白銀闕
(縯三神山在海中其物禽獸盡白而黃金白銀爲宫闕)蓋公堂前雪綠䆫朱戶相明
滅(次公盖公堂在公宇中先生有記云治新寢於黃堂之北易其弊陋逹其蔽塞重門洞開盡城之西北相望如引繩師曹參)
(爲齊丞相盖公言治道貴清净參避正堂舍盖公密州公字有盖公堂)堂中美人雪争妍粲
然一笑玉齒頰(縯郭璞遊仙詩靈妃顧我笑粲然啓玉齒)就中山堂雪更竒
(堯卿山堂亦東武堂名也)青松怪石亂瓊絲(先之禹貢青州厥貢鉛松怪石註云怪異好石似玉)
(者)惟有使君遊不歸五更上馬愁歛眉君不見淮
西李常侍夜入蔡州縛取吳元濟(厚唐李愬以散騎常侍爲唐鄧節度使襲)
(蔡賊吴元済至懸瓠城夜半雪甚賊晏然無一人知之者遂克蔡州而擒元濟)又不見襄陽孟浩然
長安道上騎驢吟雪詩(縯或問鄭綮詩思對曰詩思在灞橋雪中驢子上堯卿浩然途中)
(雪詩云迢逓秦京道蒼茫歲莫天窮隂連晦朔積雪满山川落鴈迷沙渚飢烏噪野田客愁空佇立不見有人煙又長安道中雪詩)
(云積雪及平臯飢鷹捉寒兔)何當閑門飲美酒無人毀譽河東守(援季)
(布爲河東守孝文時人有言其賢召欲以爲御史大夫人又言其勇使酒難近至留邸一月見罷布進曰陛下以一人譽召臣以一)
(人毁去臣臣恐天下有識者有以窺陛不也)
至濟南李公擇以詩相迎次其韻二首
弊裘羸馬古河濱野闊天低糝玉塵(次公何遜詠雪詩若逐微風起誰言)
(非玉塵堯卿秦韜玉春雪詩云雪重寒空思寂寥玉塵如糝滿春朝張藉詩行路難云弊裘羸馬苦難行又孟浩然詩云野曠天)
(低木)自笑飡氊典屬國(縯蘇武使匈奴單于欲降之置武太窖中絶不飲食天雨雪武卧齧雪與)
(氊毛并咽之得不死後歸漢爲典属國)來看換酒謫仙人(厚李白憶賀监詩序曰太子賓客賀公於)
(長安紫極宫一見呼爲謫仙人因觧金龜換酒爲樂盖賀知章也)䆠遊到處身如寄農事
何時手自親剰作新詩與君和莫因風雨廢鳴晨
(縯詩風雨如晦雞鳴不巳)
夜擁笙歌霅水濱(縯霅水在湖州烏程縣)回頭樂事緫成塵仐
年送汝作太守(任世說㐮陽羅交好學嗜酒桓宣武温雖以才遇之許而不用人有得郡者温爲席送别)
(友亦被命至尤遅晚温問之荅曰旦出門逢一鬼揶揄云我只見汝送人作郡何以不見人送汝作郡遂慙怖却回不覺淹緩桓心)
(媿焉後以爲襄陽太守)到處逢君是主人聚散細思都是夢身
名漸覺兩非親相從繼燭何湏問(縯陳公子完奔齊齊侯使爲工正飲酒樂)
(公曰以火繼之辭曰臣卜其晝未卜其夜)蝙蝠飛時日正晨(厚韓退之山石詩山石犖确行徑微黃昏)
(到寺蝙蝠飛)
和田國博喜雪
疇昔月如晝(子仁記檀弓云嚋昔之夜)暁來雲暗天玉花飛半夜
翠浪舞明年(次公玉花言雪翠泿言麥也)螟螣無遺種流亡稍占
田歲豐君不樂鍾磬幾時編(坡曰有服不樂次公樂有編鐘編磬見周禮)
祈雪霧猪泉出城馬上有作贈舒堯文
三年走吳越踏遍千重山朝隨白雲去莫與棲鴉
還翩如得木狖(次公此杜詩失未狖之反也)飛步誰能攀一爲符
竹累(師漢文帝與郡守作竹使符分其一留京師)坐老敲榜間此行亦何事
聊散腰脚頑浩蕩城西南亂山如玦環(次公退之詩清玉刻佩聮)
(玦環)山下野人家桑柘雜榛菅(次公退之詩豈念幽谷之榛菅)歲晏風
日暖人牛相對閑(次公此因行語暗用禅家所云也)薄雪不蓋土麥苗
稀可刪願君發豪句嘲談破天慳
次韻舒堯文祈雪霧猪泉
長笑蛇醫一寸腹(次公蛇醫蜥蜴之别名也世人以蜥蜴祈雨)銜冰吐雹何
時足(叔度夷堅乙志劉居中隱嵩山巔有大蜥蝪數百皆長三四尺人以食就手飼之柎摩其体滑膩如脂一日聚繞水)
(盎邊各就取水才入口即吐出以圓結似彈丸積之于側俄頃間纍纍滿地忽震雷一聲起彈丸皆失去明日人來言昨午雨雹大)
(作乃知蜥蝪所爲者此也)蒼鵝無罪亦可憐斬頸横盤不敢哭(厚祈)
(雨法刑白鵝仲逹先生志林云鵝能警盗亦能却蛇且又有祈雨厄悲夫)豈知泉下有猪龍
卧枕雷車踏隂軸(希仲酉陽雜爼云柳公權元和末止建州山寺中夜半覺門外喧閙因潜於䆫中觀)
(之見數人運斤造雷車如畫圖者久之一嚏氣忽斗暗其人两目遂昏焉)前年太守爲旱請
雨點隨人如橵菽(坡傅欽之曾禱此泉得雨)太守歸國龍歸泉至
今人詠淇園綠(縯衛淇澳美武公之德也膽彼淇澳綠竹猗猗)我今又復罹此
旱凛凛疲民在溝瀆却尋舊迹叩神泉坐客仍携
王子淵(坡欽之時客惟舒在矣)看草中和樂職頌(縯王褒字子渊宣帝時益州刺史王)
(㐮欲宣風化於衆庶聞褒有俊材使作中和樂聀宣布之詩)新聲妙語慰華㒹(援蔡邕賦云華㒹丈)
(人盖老者之稱也)暁來泉上東風急鬚上冰珠老蛟泣(师晉張華)
(博物志蛟人從水中出寓人家積日賣綃將去從主人索一器泣而成珠滿盤以与主人)怪詞欲逼龍飛
起嶮韻不量吾所及行看積雪厚埋牛誰與春工
掀百蟄此時還復借君詩餘力汰輈仍貫笠(&KR0779;左氏越椒攻)
(楚王射王汰輈及鼔附著於丁寕又射汰輈以貫笠轂)揮毫落紙勿言疲(次公杜詩揮毫落紙如雲)
(煙)驚龍再起震失匕(縯三國志曹操謂先主曰今天下英雄唯使君與操耳本初之徒不足數也先)
(主方食失匕箸于時正當雷震因謂操曰一震之威乃至於此)
荅郡中同僚賀雨
水旱行十年饑疫遍九土竒窮所向惡歲歲祈晴
雨雖非爲巳求重請終愧古(縯穀梁子曰雩之必待其時窮人盡力何也雩者爲旱求)
(者也求者請也古人重請何重乎請人之所以爲人者譲也請道去讓也)鬼神亦知我老病入
腰膂何曾拜向人此意難不許重雲凄巳合(朱大田詩有渰)
(凄凄興雨祁祁)微潤先流礎(援淮南子云山雲蒸柱礎潤)蕭蕭止還作坐聽
及三鼔天明將吏集泥土满靴屨登城望麰麥綠
浪風掀舞愧我賢友生雄篇闘新語君看大熟歲
(子仁書云歲則大熟)風雨占十五(援古者五日一風十日一雨)天地本無功祈禳
何足數渡河不入境未若無蝗虎(厚後漢宋均爲九江太守郡多暴虎常募)
(設檻穽而猶多傷害均到下諸属縣曰夫虎豹在山黿鼉在水各有所託今爲民害咎在残吏其務退奸貪思進忠善可一去檻穽)
(其後傳言虎相與東游渡江又山陽楚沛多蝗其飛至九江界者輒東西散去)而况刑白鵝下策君
勿取(援出人刑白鵝以祈雨詳見上首注)
正月十八日蔡州道上遇雪次子由韻二
首(時元豐庚申)
蘭菊有生意(林陳後主問湯帝麗華与䔥妃何如帝曰春蘭秋菊亦各一時之秀也)微陽回
寸根方憂集暮雪復喜迎朝暾憶我故居室浮光
動南軒(彦才按志林先生元祐二年八月十一日將朝尚早假寐夢歸紗榖坐於南軒旣覺惘然思久之南軒先君名)
(曰來風者也)松竹半傾瀉未數葵與萱三徑瑶草合(次公蔣詡三經)
(又陶淵明三徑就荒又江淹詩瑶草正翕赩又老杜相期拾瑶草)一瓶井水温至今行吟
處尚餘履舄痕一朝出從仕永愧李仲元(縯楊子云李仲元不)
(屈其志不累其身不夷不惠可否之間也)晚歲益可羞犯雪方南奔山城買
廢圃槁葉手自掀長使齊安人(師黃州齊安郡也)指說故侯
園(厚前漢書邵平者故秦東陵侯秦破爲布衣種瓜長安城東瓜美故世謂東陵瓜)
鉛膏染髭鬚(次公南史何長瑜作韻語云陸展染白髮欲以媚側室而劉禹錫詩好染髭鬚事後生)旋
露霜雪根不如閉目坐丹府夜自暾(縯丹府即道家所謂丹田也)誰
知憂患中方寸寓羲軒大雪從壓屋我非兒女萱
(厚孟郊詩萱草兒女花不觧壯士憂)平生學踵息(縯莊子眞人之息以踵)坐覺兩鐙温
下馬作雪詩滿地鞭箠㾗佇立望原野悲歌爲黎
元道逢射獵子遥指狐兔奔蹤迹尚可尋窟穴何
足掀寄謝李丞相(次公李丞相指言李斯用其言牽黃犬出上蔡東門也)吾將反丘
園
次韻孔毅父久旱巳而甚雨三首
饑人忽夢飯甑溢夢中一飽百憂失(次公夢飽事出佛書黃魯直亦云飢)
(人常夢飽病人常夢醫)久知夢飽本來空末悟真饑定何物我
生無田食破硯(次公此乃唐人云以硯爲良田舌耕而筆耒之意也)爾來硯枯磨
不出去年太歲空在酉(厚計然言歲在金穰水毀木飢火旱太歲在酉金穣之時也)傍
舍壷漿不容乞(縯朝野僉載云歲在申酉乞漿得酒言年豊也)今年旱勢復如
此歲晚何以黔吾突(援班固云孔席不暇暖墨突不得黔)青天蕩蕩呼
不聞(次公前漢禮樂志天門開詄蕩蕩又莊子一呼而不聞於是再呼)况欲稽首號泥佛
罋中&KR1340;蝪尤可笑(信民酉陽雜爼云王彦威在汴州二年夏旱時李玘過汴因宴王以旱爲言李醉曰)
(欲雨甚易爾可求蛇醫四頭石罋二枚每罋實以水浮二蛇醫以木盖密泥之處置於閙處罋前後設席焼香選小兒十歲以下十)
(餘令執小青竹晝夜更擊其罋不得少輟王如言試之一日兩夜雨大注舊說龍與蛇螄爲親家焉次公又見蜥蝪詩下)跋
跋脉脉何等秩(任東方朔傳武帝置守宫盂下東方朔别蓍布筭射之曰以爲龍又無角以爲蛇又有足)
(跋跋脉脉善緣壁是非守宫即蜥蜴)隂陽有時雨有數民是天民天自䘏
我雖窮苦不如人要亦自是民之一形容可似喪
家狗(縯家語孔子適鄭與弟子相失孔子獨立東門鄭人或謂子貢曰東門有人其顙類堯其項類皐陶其肩類子産然)
(自要以下不及禹三寸纍纍若喪家之狗子貢以實告孔子孔子欣然笑曰形狀末也而似喪家之狗然哉然哉)未肯
弭耳争投骨(援史記應侯謂秦王曰大王之狗卧者卧起者起行者行止者止母相與闘者投之一骨輕起)
(相牙者何則有争意也)倒冠落幘謝朋友(次公此則杜牧倒冠落佩之變也)獨與
蚊雷共圭蓽(次公中山靖王言衆漚漂山聚蚊成雷又左傳蓽門圭竇之人)故人嗔我不
開門(次公退之云剥剥啄啄有客至門我不出應客去而嗔)君視我門誰肯屈可
憐明月如潑水夜半清光翻我室風從南來非雨
候(師天官書風從南方來大旱)且爲疲人洗蒸鬱褰裳一和快哉
謠(厚文選楚襄王遊於蘭臺之宫清風颯至王乃披襟當之曰快哉此風)未暇饑寒念明日
去年東坡拾瓦礫自種黃桑三百尺今年刈草蓋
雪堂(元豊辛酉請營地耕墾始號東坡居士子仁按先生擬斜川云元豊壬戌之春予躬耕於東坡築雪堂居之南挹四望亭之)
(後丘西控北山之微泉又雪堂文云蘇子得廢圃於東坡之脅作堂焉號其正曰雪堂堂以大雪中爲之因繪雪於四壁之間無容)
(隙其名盖起於此嘗見先生有帖云巳作得雪堂記而其子不傳未詳其故)日炙風吹面如墨
(師杜甫詩骨折面如墨)平生懶惰今始悔老大勤農天所直沛
然例賜三尺雨造化無心怳難測四方上下同一
雲(次公四方上下曰宇古往今來曰宙又詩云上天同雲杜詩四海八荒同一雲)甘霔不爲龍所隔
(自註俗有分龍日)蓬蒿下濕迎暁耒燈火新凉催夜織(次公退之詩新)
(凉入郊墟燈火稍可親)老夫作罷得甘寢(次公莊子孫叔敖甘寢秉羽而郢人投兵)卧
聽墻東人響屐奔流未巳坑谷平折葦枯荷恣漂
溺腐儒麄糲支百年(次公杜詩百年麄糲腐儒飡)力耕不受衆目
憐(縯杜詩不聞八尺軀常受衆目怜)破陂漏水不耐旱人力未至求天
全會當作塘徑千步横斷西北遮山泉四鄰相率
助舉杵人人知我囊無錢(厚東漢趙壹詩云文籍雖滿腹不如一囊錢又李賀詩囊空趙)
(壹錢)明年共看决渠雨(任白公穿渠人歌曰舉臿爲雲决渠爲雨)飢飽在我
寧關天誰能伴我田間飲醉倒惟有支頭甎
天公號令不再出十日愁霖併爲一君家有田水
冐田我家無田憂入室不如西州楊道士萬里隨
身惟兩膝(次公君家指孔毅父我家先生自言以毅父則水冒田以先生則憂入室盖以一則有田一則有室而巳)
(故也若楊道士無田且無室空手一身無所憂也)㳂流不惡泝亦佳一葉扁舟
任漂突(次公退之詩共泛清湘一葉舟)山芎麥麴都不用(任山芎麥麴皆以禦濕也)
(周左傳有麥麴乎有山鞠窮乎詳見和王鞏詩註)泥行露宿終無疾夜來飢腸
如轉雷旅愁非酒不可開楊生自言識音律洞簫
入手清且哀(次公前漢王褒有洞簫賦註云洞者通也言其無底上下相通故曰洞簫)不湏更
待秋井塌見人白骨方銜杯(縯杜詩忽憶雨時秋井塌古人白骨生青苔如何不飲令心哀)
過萊州雪後望三山(次公按地志萊州掖縣載三山在海之南岸史記封禅書)
(秦始皇東遊海上行礼祠名山川及八神其四曰隂主祠三山其後武帝亦祠三山八神是巳)
東海如碧環(次公劉禹錫詩水遶庭臺碧玉環)西北卷登萊雲光與
天色直到三山回我行適冬仲薄雪收浮埃黃昏
風絮定半夜扶桑開(次公風絮以言雪謝道韞云柳絮因風起扶桑開以言日臨海見日出之)
(早也)參差太華頂出没雲濤堆安期與羡門(縯安期羡門神仙名)
(漢書樂大曰臣嘗往來海中見安期生羡門之属)乘龍安在哉茂陵秋風客(厚漢)
(武帝葬茂陵嘗作秋風詞李賀金銅仙人詞漢歌茂陵劉即秋風客夜聞馬蹄曉無迹)勸爾麾一杯(次公)
(借用晉孝武帝末年長星見帝甚惡之舉酒祝之曰長星勸𡭗一柸酒自古豈有萬歲天子邪)帝鄕不可期
(縯陶淵明歸去來詞云冨貴非吾願帝鄕不可期次公莊子乘彼白雲至于帝鄕)楚些招歸來(援楚詞宋)
(玉招魂云䰟兮來歸何爲兮四方些)
次韻王覿正言喜雪
聖人與天通(次公列仙傳曰陶安公六安冶師也數行火術火一旦散上紫色衝天須臾朱雀上冶上曰安)
(公安公冶與天通七月七日迎汝以赤龍龍至安公馭之東南而上)有詔寬獄市(縯前漢曹參爲齊相蕭何)
(薨使者召參參去属其後相曰以齊獄市爲寄慎勿擾也)好語夜喧街(次公李賀詩沙路歸來聞好語杜詩近聞)
(下詔喧都邑)濕雲朝覆砌(人表唐崔櫓詩紅葉下山寒寂寂濕雲如夢雨如塵)紛然退朝後
色映宫槐媚欲夸翦刻工(厚退之李花詩誰將平地萬准雪翦刻作此連天花援吳陸)
(暢雪詩天人寕底巧翦水作飛花)故上朱藍𬒮(縯宋朝太宗皇帝言唐朝學士多衣緋綠今之任職者或以朱)
(藍而加金帶之飾亦士林之榮師宋大明中元日雪花降殿庭右將軍謝莊下殿雪集衣白上以爲嘉瑞)我方執
筆侍(次公左史記言右史記動今日之起居郞起居舍人是巳世所以執筆也又退之荅元稹書云愈旣承命又執筆以)
(俟)未敢書上瑞君猶伏閤争(次公伏閤争則諫事也)高論亦少
慰(縯唐長安二年三月大雨雪蘇味道等以爲瑞率群臣入賀王求礼讓曰宰相爕和隂陽而季春雨雪乃灾也果以爲瑞則冬)
(月雷遽爲瑞雷邪味道不從賀者既入求礼言今主荒臣佞寒暑失序戎狄乱華使天有瑞何感而來武后爲罷朝)霏霏
止還作盎盎風與氣神龍久潜伏一怒勢必倍行
當見三白(次公西北人之諺曰要宜雪見三白)拜舞&KR0794;萬歲(次公杜詩盌賜將軍拜舞歸)
歸來飲君家酣詠追旣醉(縯詩旣醉太平也)
次韻朱光庭喜雨
久苦趙盾日(縯左傳言趙衰冬日之日也趙盾夏日之日也冬日可爱夏日可畏)欣逢傅說霖
(厚書說命高宗謂說曰若歲大旱用汝作霖雨)坐知千里足初覺兩河深(次公兩河盖汴)
(河蔡河也)破屋常持&KR0987;(倬杜甫茅屋爲秋風所破歌牀牀屋漏無乾處雨脚如麻未断絶)無薪欲
㸑琴清詩似庭燎雖美未忘箴(縯詩庭燎美宣王也因以箴之)
和張昌言喜雨
二聖憂勤忘寢食(次公二聖盖當日哲宗與太后也)百神奔走會風雲
禁林夜直鳴江瀨清洛潮回起縠紋夢覺酒醒聞
好句帳空簟冷發餘薰秋來定有豊年喜剰作新
詩凖備君
次韻張昌言喜雨
千里黃流失故居(次公言水所衝蕩而民居不見也)年來赤地到青徐
遥聞争誦十行詔(縯後漢光武以手詔賜方國一札十行)無異親巡六尺
輿(厚前漢袁盎云天子所與共六尺輿者皆天下豪英)精貫天人一言足雲興嶽瀆
萬靈趨愛君誰似元和老賀雨詩成即諫書(援白居易元和)
(中作賀雨詩其略云君以明爲聖臣以直爲忠敢賀有其始亦願有其終居易嘗與元稹書云凡聞僕賀雨詩衆口籍籍以爲非宜)
興龍節侍宴前一日微雪與子由同訪王
定國小飲清虚堂定國出數詩皆佳而五
言尤竒子由又言昔與孫巨源同過定國
感念存殁悲歎久之夜歸稍醒各賦一篇
明日朝中以示定國也
天風浙浙飛玉沙詔恩歸沐休早衙(縯選詩枯桑知天風杜詩淅淅風生)
(砌歸沐漢制也)遥知清虚堂裹雪正似薝蔔林中花(次公薝蔔梔子花也)
(與雪皆六出佛書云如人入薝蔔林中聞薝蔔香不聞他香)出門自笑無所詣呼酒持
勸惟君家(厚李白詩仰天大笑出門去韓退之醉贈張秘書人皆勸我酒我若耳不聞今日到君家呼酒持勸君〇)
(子仁又退之詩長安百万家出門無所之)踏冰凌兢戰疲馬(子仁揚雄甘泉賦馳閶闔而入凌兢注云)
(言寒凉戰慓之處又杜詩安得赤脚踏層冰)扣門剥啄驚寒鴉(援韓詩剥剥啄啄有客至門)羡
君五字入詩律欲與六出争天葩(厚退之詩天葩吐竒芬)頭風
巳倩檄手愈背癢恰得仙瓜爬(縯魏太祖苦頭風陳琳呈所草檄太祖卧讀翕)
(然起曰此愈我病〇任神仙傳王方平邀麻姑降蔡經家麻姑手鳥瓜經念曰背大痒時得此掌爬背大快也又杜牧詩杜詩韓筆)
(閑來讀有似麻始痒処爬)銀缾瀉油浮蟻酒紫盌鋪粟盤龍茶幅
巾起作鴝鵒舞曡鼔誰摻漁陽撾(厚晉謝尚素善音樂博綜衆藝王導謂曰)
(聞君善作鴝鵒舞一座傾想寕有此䋥不尚曰佳便着衣幘而舞導令坐者撫掌擊節尚俯仰其中旁若無人又曹操聞禰衡善擊)
(鼓乃召爲鼔吏因大會賓客閱試音節諸吏過者皆令脫其故衣更着岑牟單紋之服次至衡衡方爲漁陽三撾蹀𨄌而前)九
衢燈火雜夢寐十年聚散空咨嗟明朝握手殿門
外共看銀闕暾朝霞
次韻毛滂法曹感雨
江南佳公子(縯史記平原君翩翩濁世之佳公子也)遺我錦繡端攬之温
如春公子焉得寒興雨自有時膚寸便濛&KR1998;(援詩興雨)
(祁祁又公羊云觸石而出膚寸而合不崇朝而徧雨乎天下者惟太山之雲尔)歛藏以自潤牛斗何
足干(次公牛斗何足干借酆城之劍氣在牛斗之間如氣干雲霓之義)空庭月與影彊結三
友歡(厚李白詩舉杯邀明月對飲成三人)我豈不足歟要此清團團所
歡在一醉常恐樽中乾(縯孔北海云座上客常滿樽中酒不空子仁陶淵明詩樽中酒不)
(乾)捨酒尚可樂明珠如彈丸(次公南史王筠字元礼謝眺常見語云好詩圓美流轉如)
(弹丸也)但恐千仞雀怱怱發虚彈(援莊子以隋侯之珠弹千仞之雀)迨子
間暇時種子田中丹(厚孟子國家間暇〇次公種子田中丹則勸之以修飬豈毛滂亦好此乎)
一朝涉世故空腹容欺謾(縯韓退之詩逶迤不復復後世恣欺謾次公神仙伊用昌夫)
(婦詠鼔詞云釘着不知侵骨髓打來只是没心肝空腹被人謾)我頃在東坡秋菊爲夕餐
(援楚詞朝飲木蘭之墜露兮夕餐秋菊之落英)永愧坡間人布褐爲我完雪堂
初覆瓦上簟無下莞(援斯干詩下莞上簟乃安斯寢)時時亦設客每
醉筒輙殫(堯卿公嘗以筒貯錢爲設客之用)一笑便傾倒五年得輕
安公子豈我徒衣鉢傳一簞(次公唐撫言載門生及第與座主同名次者謂之傳)
(衣鉢又顔子一簞食趙孟一簞珠〇子仁禅家傳法謂之傳衣鉢此因上文有在東坡時語故云公子亦吾徒可以傳我處貧而樂)
(之法也)定非郊與島筆勢江河寬(次公郊則孟郊島則賈島爲詩寒窘先生素所)
(不許如言孟郊曰安能將兩耳聽此寒蟲號又曰氣壓郊與島是也)悲吟古寺中穿帷雪漫
漫他年記此味芋火對懶殘(次公唐李泌與明瓉禅師遊明瓉舞徒謂之懶殘者)
(泌嘗於衡岳寺讀書察懶殘所爲曰非凡人也聽其中夜𣑽唱響徹山林泌頗知音能辨休戚謂懶殘經音先悽愴而後喜悅必謫)
(墮之人時將去矣中夜潜往謁焉懶殘命坐發火取芋以㗖之曰慎勿多言領取十年宰相泌拜而退懶殘性懶而食殘故以爲號)
(事見高僧傳)
聚星堂雪(并序)
元祐六年十一月一日禱雨張龍公得小雪
與客會飲聚星堂忽憶歐陽文忠公作守時
雪中約客賦詩禁體物語於艱難中特出竒
麗爾來四十餘年莫有繼者僕以老門生繼
公後雖不足追配先生而賓客之美殆不減
當時公之二子又適在郡故輙舉前令各賦
一篇(次公廬陵集載雪詩註云時在穎州作其序曰玉月梨梅練絮白舞鵝鶴等事皆請勿用)
牎前暗響鳴枯葉龍公試手初行雪映空先集疑
有無(子仁詩云如彼雨雪先集維霰)作態斜飛正愁絶衆賓起舞風
竹亂老守先醉霜松折(厚退之詩張君名声坐所厲起舞先醉長松摧)恨無翠
䄂點横斜秪有微燈照明滅歸來尚喜更鼔永晨
起不待鈴索掣(次公鈴索掣太守有鈴閣也李白猛虎行掣鈴交通二千石)未嫌長夜
作衣稜却怕初陽生眼纈(厚李賀詩楊花樸帳春雲热龜甲屏風醉眼纈)欲浮
大白追餘賞(縯魏文侯飲大夫酒使公乘不仁爲觴政曰飲不盡者浮以大白)幸有回飈
驚落屑糢糊檜頂獨多時(厚樂天雪中即事詩連夜江雲黃惨澹平明山雪白糢糊)歷
亂瓦溝裁一瞥(厚退之詠雪詩飄颻還自弄歴亂竟誰催)汝南先賢有故事
(次公☰國志多引汝南先賢傳今穎州汝南之地也故用汝南先賢字)醉翁詩話誰續說(次公)
(廬陵集中有詩話上下一卷詩話之語自醉翁始今舉文忠公前令故云尔)當時號令君聽取
白戰不許持寸鐵
禱雨張龍公旣應劉景文有詩次韻
張公晚爲龍抑自龍中來伊昔風雲會(次公杜詩病栢行云掩蹙)
(龍虎姿生當風雲會)咄嗟潭洞開(次公杜詩咄嗟擅施開)精神苟可貫賓主
眞相陪洞簫振羽舞(厚前漢王褒宣帝時嘗爲甘泉及洞簫頌如淳曰洞者通也簫之无底者)
(故曰洞簫又周礼樂師篇凡舞有羽舞注云羽舞析羽也)白酒浮雲雷(厚李白詩白酒初熟山中歸雲雷言)
(酒樽也許滇說文龜目酒樽刻才作雲雷之象)言從關州妃(厚趙耕張龍公碑君諱路斯穎上百社村人也)
(夫人關州石氏)遠去焦氏臺(次公先生昭靈侯碑龍公唐時爲宣城令自宣城罷歸常釣於焦氏臺隂)傾
倒缾中雨(次公續玄怪錄李靖微時嘗射獵山中會暮抵宿一朱門家夜半聞扣門甚急見一婦人謂靖曰此非人)
(世乃龍宫也今天符命行雨二子皆不在欲奉煩頃刻間如何遂命黃頭被青騘馬又命取雨器乃一小缾戒曰取缾中水滴馬鬃)
(上即兩徧矣)一洗麥上埃破旱不論功乘雲却空回嗟龍
與我輩用意豈遠哉使君今子義英風冠東萊(縯吳)
(志太史慈字子義東萊人也最爲有膽烈)笑說龍爲友(子仁前漢天馬歌云今安匹龍爲友)幽明
莫相猜
用前韻作雪詩留景文
萬松嶺上黃千葉(次公此應言蠟梅也先生後有蠟梅詩君不見萬松嶺上黃千葉玉蘂檀心兩竒絶)
(是巳或曰杜甫四松詩云所插小藩籬本亦有隄防終然悵撥損得愧千葉黃今先生亦豈以言冬間之松乎應之曰成材之松葉)
(豈有黃也因指言松嶺上之蠟梅而蠟梅之葉黃故亦)載酒年年踏松雪劉郞去後
誰復來(縯劉禹錫詩云玄都觀裏桃千樹尽是劉郎去後㘽又云種桃道士今何在前度劉郎今獨來)花下
有人心斷絶東齋夜坐搜雪句兩手龜坼霜須折
(厚莊子不龜手之藥注云其藥能令手不龜拆也)無情豈亦畏嘲弄(厚白樂天与元九書云梁)
(陳間率不過嘲風雪弄花草而巳)穿簾入戶吹燈滅(次公謝靈運雪賦始緣甍而冒㨂終開簾而入)
(隙杜詩云山鬼吹燈滅)紛紛兒女争所似(援晉書謝安嘗内集俄而雪下安曰何所似也安兄)
(子朗曰撒塩空中差可擬道韞曰未若柳絮因風起)碧海長鯨君未掣(縯杜詩争看翡翠蘭苕上)
(未掣鯨魚碧海中)朝來雲漢接天流(次公杜詩雲漢接天流)顧我小詩如
點纈歐陽陳趙在戶外急掃中庭鋪木屑(厚晉書陶侃造船竹)
(頭木屑悉令舉掌之咸不解所以後元會大雪始晴廳事前餘雪猶濕於是以木屑布地及桓温伐蜀又以竹頭粧船)交
遊雖似雪栢堅聚散行作風花瞥晴光融作一尺
泥歸有何事真無說泥乾路穏放君去莫倚馬蹄
如踣鐵(次公杜詩腕促蹄高如踣鐵交河幾蹴曾冰裂)
和劉景文雪
占雨又得雪龜寕欺我哉(縯孟子文王豈欺我哉)似知吾軰喜
故及醉中來童子愁冰硯佳人苦膠杯(次公穆字去聲與白樂天)
(一堞膠牙餳之膠同膠杯雖出莊子置杯焉則膠而此所謂膠杯乃是酒凍也)那堪李常侍入蔡夜
銜枚(厚唐李愬以散騎常侍擊蔡會大雨雪愬夜至懸瓠城遂克蔡州擒吳元濟次公周礼夏官大司馬篇銜放而進)
(注云枚如箸銜之軍法以此語爲相疑惑也)
次韻陳履常雪中
可憐擾擾雪中人飢飽終同寓一塵(厚續仙傳韋子威師事丁約一)
(日辭去謂子威曰郎君得道尚隔兩塵儒謂之出釋謂之劫道謂之塵也)老檜作花真強項(次公)
(穎州多檜而花白指檜爲言檜老矣而假雪以爲花猶人之強項不伏其老也強項字如董宣不屈於公主帝目之強項令)凍
鳶儲肉巧謀身(次公杜詩兵戈猶在眼儒術豈謀身)忍寒吟詠君堪笑得
煖讙呼我未貧坐聽屐聲知有路擁裘來看玉梅
春
江上值雪效歐陽體限不以塩玉鸖鷺絮
蝶飛舞之類爲比仍不使皓白㓗素等字
次子由韻
縮頸夜眠如凍龜雪來唯有客先知江邊曉起浩
無際樹杪風多寒更吹青山有似少年子一夕變
盡滄浪髭方知陽氣在流水沙上盈尺江無澌隨
風㒹倒紛不擇下滿坑谷高陵危江空野闊落不
見入戶但覺輕絲絲沾裳細看巧刻鏤豈有一一
天工爲霍然一麾徧九野吁此權柄誰執持世間
苦樂知有幾今我幸免沾膚肌山夫只見壓樵檐
豈知帶酒飄歌兒天王臨軒喜有麥宰相獻壽嘉
及時凍吟書生筆欲折夜織貧女寒無帷高人着
屐踏冷洌飄拂巾帽真仙姿野僧斫路出門去寒
液滿鼻清淋漓洒袍入䄂濕靴底亦有執板趍階
墀舟中行客何所愛願得獵騎當風披草中咻咻
有寒兔孤隼下擊千夫馳敲冰煑鹿最可樂我雖
不飲強倒巵楚人自古好弋獵誰能往者我欲隨
紛紜旋轉從滿面馬上操筆爲賦之
大雪獨留尉氏
古驛無人雪滿庭有客冒雪來自北紛紛笠上巳
盈寸下馬登堂面蒼黑苦寒有酒不能飲見之何
必問相識我酌徐徐不滿觥看客倒盡不流濕千
門盡閉行路絶相與笑語不知夕醉中不復問姓
名上馬忽去横短策
風雷
詩八首
十二月二日將至渦口五里所遇風留宿
長淮久無風放意弄淸快今朝雪浪滿始覺平野
隘兩山控吾前吞吐久不嘬(师嘬楚快切一㪯盡臠曲礼曰無嘬炙)孤舟
繫桑本(子仁成三年齊高固入晉师桀石以投人禽之而乘其車繫桑本焉)終夜舞澎湃舟
人更傳呼弱䌫恃菅蒯(倬左氏成公九年虽有絲麻無弃菅蒯)平生傲憂
患久巳恬百怪鬼神欺吾窮戲我留一噫(次公莊子云大塊噫)
(氣其名爲風則今以噫言風矣)瓶中尚有酒信命誰能戒
發洪澤中塗遇大風復還
風浪忽如此吾行欲安歸(縯謝安與孫綽汎海風起浪湧諸人並惧安吟嘨自若曰如此)
(將何歸耶舟人承言即廻衆服其雅量)挂帆却西邁此計未爲非洪澤三
十里安流去如飛(子仁王義方道南海酌水誓曰四維廓分千里安流李白詩巴水急如箭巴船去如)
(飛)居民見我還勞問亦依依携酒就船賣此意厚
莫違醒來夜巳半岸木聲向微明日淮隂市白魚
能許肥(次公白魚惟淮楚有之杜甫詩白魚如切玉又曰溪友得錢留白魚)我行無南北適
意乃所祈何勞弄澎湃終夜搖牎扉妻孥莫憂色
更典篋中衣(子仁退之詩篋中有餘衣)
十月六日記所見
風高月暗雲水黃淮隂夜發朝山陽山陽暁霧如
細雨烱烱初日寒無光雲收霧捲巳亭午有風北
來寒欲僵忽驚飛雹穿戶牖迅駃不復容遮防市
人㒹沛百賈亂疾雷一聲如頽墻使君來呼晚置
酒坐定巳復日照廊恍疑所見皆夢寐百種變怪
旋消亡共言蛟龍厭舊穴魚鼈隨徙空陂塘愚儒
無知守章句論說黑白推何祥(縯前漢五行志言金失性則有白眚白祥水失)
(性則有黑青黑祥)惟有主人言可用天寒欲雪飲此觴
唐道人言天目(山上)俯視雷雨每大雷電但
聞雲中如嬰兒聲殊不聞雷震也(堯祖按臨安圖經云)
(天目山在縣西五十里高三千九百丈周回八百里乃神仙所居有三十六洞又太平寰宇記云山有兩湖若)
(左右目故名天目善權按唐道士字子霞嘗作天目山真境錄)
巳外浮名更外身區區雷電若爲神山頭只作嬰
兒看無限人間失筯人(任先主聽曹公語方食失匕筯時會雷震先主因謂曹公曰一震之)
(威乃至此)
大風留金山兩日
塔上一鈴獨自語(援石勒死之年天静無風而塔上一鈴獨鳴佛圖澄曰國有大喪不出今年矣旣而)
(石勒果死)明日㒹風當断渡(縯杜詩晚來急雨春風㒹)朝來白浪打蒼崖
倒射軒䆫作飛雨龍驤萬斛不敢過(次公龍驤大舟也)漁艇
一葉從掀舞細思城市有底忙却笑蛟龍爲誰怒
無事久留童僕怪此風聊得妻孥許灊山道人獨
何事(堯鄕參寥號灊山道人也飛卿按同安志潜山方三百里父陶隠居云潜山在潜縣灊與潜同)半夜
不眠聽粥鼔
舶趠風(并引)吳中梅雨旣過颯然清風彌
旬歲歲如此湖人謂之舶趠風是時海舶初
回云此風自海上與舶俱至云爾(增次公先生刊詩格固豪)
(放老健至對偶切處如黃耳菌對白牙薑牛尾貍對雞頭鶻今以舶趕風對梅黃雨或者謂因題請客然原其句義每每通貫)
三旬巳過梅黃雨萬里初來舶趠風幾處縈回度
山曲一時清駃滿江東驚飄蔌蔌先秋葉喚醒昏
百年一俯仰寒暑相主客(縯莊子其疾侻仰之間再撫回海之外又王羲之蘭亭云俛仰)
(之間巳爲陳迹)稍增裘褐氣巳覺團扇厄(次公團扇厄暗使班婕好詩意)不煩
計榮辱此喪彼有獲我琴終不敗無攫亦無釋(厚史)
(記齊威王鼔琴鄒忌子曰善哉鼔琴王曰何以知其敗也鄒忌子曰大絃濁以春温者君也小絃廉折以清者相也攫之深釋之愉者)
(政令也)後生不自牧(玉父易謙卦卑以自牧)呻吟空挾策(援莊子挾策讀書又鄭人)
(緩呻吟於裘氏之地)揠苗不待長(師孟子助之長者揠苗者也)賣菜苦求益(縯後)
(漢嚴光傳注侯霸使西曹侯子道奉書求報光曰我手不能書乃口授之使者嫌少可更足之光曰買菜乎求益乎)此郎
獨静退門外無行迹(厚晉書謝安妻劉惔妹也旣見家門冨貴而安獨静退乃謂曰丈夫不如)
(此也安掩鼻曰恐不免𡭗又古詩蘭俓少行迹而杜詩君王薄行迹)但恐陶淵明每爲飢所
迫(次公淵明集中有乞食詩云飢來駈我出不知竟何之行行至斯里叩門拙言詞〇師淵明貧士詩量力守故轍豈不寒與飢)
凄風弄衣結(师董京之衣百結)小雪穿門席(仔陳平家貧以席為門)願君
付一笑造物亦戲劇朝來賦雲夢筆落風雨疾(次公)
(相如子虚賦烏有先生之詞曰吞若雲夢者八九胷中曾不芥蔕故謂之賦雲夢又杜詩筆落驚風雨)爲君裁春
衫高會開桂籍
山岳
詩三十六首
出潁口初見淮山是日至壽州
我行日夜向江海楓葉蘆花秋興長(子仁杜詩秋來興甚長〇大年白樂)
(天琵琶行楓葉荻花秋索索)平淮忽迷天遠近青山久與船低昂
壽州巳見白石塔短棹未轉黃苑岡波平風軟望
不到故人久立煙蒼茫(師杜子美詩云獨立蒼茫自詠詩)
龜山
我生飄蕩去何求(次公杜詩我生苦飄蕩)再過龜山歲五周身
行萬里半天下僧卧一庵初白頭地隔中原勞北
望潮連滄海欲東遊元嘉舊事無人記故壘摧頽
今在不(次公宋文帝遣將拒魏太武築城此山)
登玲瓏山(幼槃按臨安圖經玲瓏山在縣西十三里兩山屹起盤屈凡九折上通絶頂名曰九)
(折巖南行百許步有亭下瞰百里山名曰三休亭)
何年僵立兩蒼龍瘦脊盤盤尚倚空翠浪舞飜紅
罷亞(厚杜牧詩罷亞百頃稻西風吹半紅罷亞稻多貌)白雲穿破碧玲瓏三休
亭上工延月(师唐司空圖居中條山王官谷有先人田遂隱不出作亭觀素室悉圖唐興節士文人名亭曰)
(休休作文以見志曰休美也旣休而美具故量才一宜休揣分二宜休耄而瞶三宜休又少也墯長也率老也迂三者非濟時用則)
(又宜休因自目為耐辱居士体仁雞跖集楚王誇客以章華之臺三休乃至〇十朋三休亭見題註)九折巖前巧
貯風(見題註)脚力盡時山更好莫將有限趁無窮
宿九仙山(坡九仙謂左元放許邁王謝之流韓按圖經无量院在縣四十二里九仙山東晉)
(葛洪許邁煉丹之地)
風流王謝古仙真一去空山五百春玉室金堂餘
漢士(援許邁與王逸少書云自山隂南至臨安多有金堂玉室左元放之徒漢末諸得道者皆在焉)桃花流
水失秦人(任晉太元中武陵人捕魚循溪而但見桃花流水遂捨舟登山逢異境男女衣着悉如外人見漁者皆驚)
(爲設酒食自云先世避秦來此停數日辭去旣出得其舡便指回路處處誌之及郡下詣太守說如此即遣人隨其往遂迷不復得)
(路)困眠一榻香凝帳(倬韋應物詩燕寢凝清香)夢遶千岩冷逼身
半夜老僧呼客起雲峯缺處湧冰輪(致約今寺中有冰輪閤)
廬山五詠
盧敖洞(坡圖經云敖秦博士避難此山遂得道)
上界足官府(縯退之詩上界真人足官府)飛仙亦何益(師彭祖問白石生曰何以)
(不服藥昇天荅曰天上多有至尊相奉更苦人間耳)還在此山中相逢不相識(堯卿)
(唐僧无本詩云只在此山中雲深不知處劉希夷詩云相逢不相識歸去夢青樓)
飲酒臺
博士雅好飲(次公陳軫謂犀首曰公何好飲也曰無事也)空山誰與娱莫向
&KR0784;山去君王不喜儒(厚始皇本紀有盧生與侯生謀曰始皇爲人天性剛戾專任獄吏未可爲)
(求仙藥乃亡去始皇聞之大怒使御史悉按問諸生諸生傳相告引乃自除犯禁者四百六十餘人皆坑之咸陽驪山始皇所葬也)
(〇次公意者盧生即盧敖也史記所載坑諸生止云坑之咸陽而歐陽率更類書於瓜部中載古文竒字曰秦始皇密令人種瓜驪)
(山硎谷中瓜實成使人上書曰瓜冬有實有詔下博士諸生說之人人各異則皆使往視之而爲伏機諸儒生皆至方相難不决因)
(發機從上填之皆壓死今先生言莫向驪山去則意在此言驪山乃坑儒之處故也)
聖燈巖
石室有金丹山神不知祕何必露光芒夜半驚童
穉(次公此本詠聖燈而詩人立新意以爲丹之光芒𡭗)
三泉
皎皎巖下泉無人還自㓗不用比三星清光同一
月(次公詩曰三星在隅又傳曰明星之多不如一月之光禅語曰一切水現一切月)
障日峯(坡云狀類峩眉但小𡭗)
長安不自遠(縯晉明帝年數歲元帝嘗坐置膝前属長安使來因問帝曰汝謂日與長安孰遠對曰長安近)
(不聞人從日邊來居然可知也元帝異之明日宴群臣又問之對曰日近元帝失色曰何異間者之言乎對曰㪯頭見日不見長安)
(帝益竒之)蜀客苦思歸莫教名障日喚作小峩眉(次公因山之似峩眉)
(而小所以起蜀客思歸之興因蜀客歸之句所以引長安之日也堯卿酈道元水經注云高密水西源出奕山亦曰障日山)
韓太祝送遊太山
偶作郊原十日遊未應廻首厭籠囚但教塵土駈
馳足終把雲山爛漫酬聞道逢春思濯錦(次公濯錦成都也言)
(因景物而懷鄕𡭗希声成都古今記濯錦江自州西北分派東流至州北街過入文冨坊東流至膠坊尾又回南流於興聖觀直)
(東南至大慈寺前有錦江橋是也)便湏到處覓莵裘(縯魯隱公曰使营莵喪吾將老矣)恨君
不上東峯頂夜看金輪出九幽(縯漢官儀曰大山東南名曰日觀雞一鳴時見)
(日始出長三丈許)
登雲龍山
醉中走上黃苑岡滿岡亂石如羣羊(次公暗使黃初平事神仙傳黃初平)
(少時牧羊有道士將至金華山四十余年後其兄初起行山尋索見初平問曰羊何在初平曰近在山東耳乃俱往視之見白石无)
(數初平叱之石盡起變成羊)岡頭醉倒石作牀仰看白雲天茫茫歌
聲落谷秋風長路人舉首東南望拍手大笑使君
狂(次公李白詩襄陽小兒齊拍手又云仰天大笑出門去)
與客遊道場何山得鳥字(少度吳興統記正真寺在州南一十六里)
(有山曰道埸山)
清溪到山盡飛路盤空小紅亭與白塔(商老吳興統記郡有五亭)
(曰白蘋亭集芳亭曰山光亭曰朝發亭曰碧波亭又白塔巷有白石塔因而各之在州西三里)隱見喬木杪(次公)
(選詩俛視喬木杪)中休得小庵孤絶寄雲表洞庭在北戶(次公)
(杜詩七星在北戶)雲水天渺渺庵僧俗緣盡(縯圖澤謂李源曰俗緣未尽慎勿相近)
净業洗未了(次公杜詩齊魯青未了)十年畫鵲竹益以詩自繞
高堂儼像設禪客各深窈奔泉何處來華屋過溪
沼何山隔幽谷去路清且悄長松度翠蔓絶壁掛
啼鳥我友自杭來尚歎所歷少歸塗風雨作一洗
紅日燎我驚萬竅號(厚莊子大塊噫氣其名為風是唯無作作則萬竅號怒)黑霧
卷蓬蓼舟人紛變色坐羡輕鷗矯我獨換酒杯醉
死勝流殍書生例強狠造物空煩優更將掀舞勢
把燭畫風篠美人爲破顔正似腰肢嫋明朝便陳
迹(次公王羲之蘭亭記俯仰之間巳為陳迹)清景墮空杳作詩記餘歡萬古
一昏暁(次公杜詩隂陽割昏暁)
初入廬山三首(注見後首)
青山若無素偃蹇不相親(次公先生詩又云青山偃蹇似高人又曰登臨不得要萬象各)
(偃蹇)要識廬山面他年是故人(坡山南山面也)
自昔懷清賞神遊杳靄間如今不是夢真箇在廬
山
芒鞋青竹杖自掛百錢游(縯晉阮脩常步行以百錢挂杖頭至酒店便獨酣暢)可
怪深山裏人人識故侯(次公漢書言邵平者故秦東陵侯種瓜於長安城東子仁先生詩)
(話云僕初入廬山山谷竒秀平日所未見殆應接不暇遂發意不欲作詩巳而見山中僧俗皆云蘇子瞻來矣不覺作一絶云芒鞋)
(青竹杖云云旣而哂前言之謬復作兩絶句云青山若無素云云按詩話則今第三篇爲首篇矣)
贈東林緫長老(堯卿江州廬山亦謂之羌廬昔有羌先生者結廬於此故因以得名)
(山在州之南三十里東林又在山之南五里許小嶺可到兩寺相鄰晉道求道遠所居規制廣袤若一大縣水)
(石深怪古迹無窮東林三門内有小渠名曰虎溪西林即永法師所居規制稍不及東林東林舊爲房居其後)
(朝旨改爲禅寺命僧常緫者住持總生南劒州尤溪施氏母夢男子頎然如金握白芙蓉三柄以授之但一柄)
(得全餘委於地覺而娠後誕三子伯仲皆不育緫其幼也元豊三年詔革江州東林律居爲禪席觀文殿學士王)
(公詔出守南昌欲延寳斍禪師寳舉緫自代緫知之宵遁去王公徼諸郡必得之竟獲於新塗深山窮谷中遂)
(應命其徒又相語曰遠公嘗有䜟記云吾滅七百年後有肉身大士革居道埸今符其語矣事見僧寳傳)
溪聲便是廣長舌(厚傳燈錄袁州南源道明禅師有一僧問一言作麽生師乃吐舌云待我有廣長舌)
(即向汝道子仁法華經云世尊見大神力出廣長舌清淨法身)山色豈非清淨身(次公佛言)
(三身曰法身者清淨無相之身也曰化身者受生示現之身也曰報身者功德莊嚴之身也)夜來八萬四
千偈他日如何舉似人
題西林壁(鹿先生詩評云與緫老同遊西林作此詩子仁廬山記云乾明寺舊名西林興國)
(中賜今額)
横看成嶺側成峯遠近高低無一同不識廬山眞
面目只緣身在此山中
廬山二勝(并序)
余游廬山南北得十五六竒勝殆不可勝紀
而懶不作詩獨擇其尤者作二首
開元漱玉亭(元序廬山記云開元禅院舊傳梁昭明太子之居棲隠也唐元宗即位始)
(號開元有招隠橋元宗所作山南山北有瀑布無慮十餘處香廬峯与雙劒峯在瀑布之傍水源在山頂人未)
(有窮知者或曰西入康王谷爲水簾東爲開元之瀑布)
高巖下赤日深谷來悲風擘開青玉峽飛出兩白
龍(次公以言瀑布也)亂沫散霜雪古潭搖青空餘流滑無聲
快瀉雙石谼我來不忍去月出飛橋東蕩蕩白銀
闕沉沉水精宫(子仁海中三神山以白銀爲宫闕而世謂湖州爲水精宫此皆借字用爾祖可任昉述)
(異記闔閭造水晶宫)願隨琴高生(縯列仙傳琴高趙人也以鼔琴爲宋康王舍人行㳙彭之術浮遊冀州涿)
(郡間二百餘年後辝入涿水中取龍子與弟子期之日皆㓗齋候於水旁設祠屋果乘赤鯉來出祠中且有萬人觀之留一月餘復)
(入水去)脚踏赤鯶公(次公酉陽雜爼唐律摝魚得鯉即放號赤鯶公輒殺者抵罪以䜟言鯉爲李也)手
持白芙蕖跳下清冷中
栖賢三峽橋(子仁按子由廬山棲賢僧堂記云元豐三年余過廬山入棲賢谷谷中多)
(大石岌嶪相倚水行石間其声如雷霆如千乘車行者震掉不能自持虽三峽之嶮不過也故橋曰三峽)
吾聞太山石積日穿綫溜(厚前漢枚乘言大山之溜穿石单極之綆断幹)况此
百雷霆萬世與石闘深行九地底(次公兵書行於九地之下任善攻者動)
(於九天之上善守者藏於九地之下)險出三峽右(縯三峽瞿塘巫山黃牛也)長輸不盡溪
(次公杜詩不盡長江衮衮來子仁退之詩高浪駕天輸不盡)欲滿無底竇(次公列子渤海之東有大壑焉)
(惟無底之谷名曰歸墟)跳波翻潜魚震響落飛狖清寒入山骨
(次公石鼎詩巧匠琢山骨)草木盡堅瘦空濛煙靄間澒洞金石奏
彎彎飛橋出㶑㶑半月彀玉淵神龍近(子仁賈誼弔屈原云襲九)
(淵之神龍)雨雹亂晴晝垂缾得清甘可嚥不可漱
木山(并序)
吾先君子嘗蓄木山三峯且爲之記與詩詩
人梅二丈聖俞見而賦之今三十年矣而猶
子千乘又得五峯益竒因次聖俞韻使并刻
之其側
梅聖俞
空山枯楠大蔽牛(次公莊子櫟杜樹其大蔽牛)霹靂夜落魚鳬洲(次公)
(魚鳬蜀古帝名李白蜀道難云蚕叢及魚鳬開國何茫然德漙成都記云蚕叢之後有栢灌栢灌之後有魚鳬皆蚕叢氏之子也)
(魚鳧治在今導江縣嘗獵湔山得道乘虎而去杜宇遂継魚鳬之後)魚凫水射幾千秋蠧肌
爛髓沙蕩流唯存堅骨蛟龍鎪形侔三山中雄酋
左右兩峯相挾翼尊奉君長無慢尤蘇夫子見之
驚且喜買於溪叟憑貂裘(次公蘇秦黑貂之裘弊師川刘禹錫歌典却身烏貂裘)因
嗟大不爲梁棟(天祐唐杜如晦傳君當爲棟梁用)又歎殘不爲薪槱(次公)
(杜詩大厦如傾要梁棟詩云薪之槱之)雨侵蘚澁得石瘦宜與夫子歸隱
丘
次韻
木生不願回萬牛願終天年仆沙洲(厚杜詩古栢行云大厦如傾要)
(梁棟萬牛回首丘山重又莊子山中之木以不林得終其天年)時來幸逢河伯秋掀然見
怪推不流(縯莊子秋水時至百川灌河涇流之大兩涘渚涯之間不下牛馬於是河伯欣然而喜)蓬婆
雪嶺巧雕鎪蟄蟲行蟻爲豪酋(次公蓬婆雪嶺蜀所近吐蕃之山名杜詩更獲)
(蓬婆雪外城行蟻音行列之行杜詩行蟻上枯梨)阿咸大膽忽持去河伯好事
不汝尤(次公阮籍之姪曰咸杜詩守歲阿咸家又韓退之云無本於爲文身大不及膽)城中古沼
浸坤軸一林瘦竹吾莵裘(援老杜萬頃侵坤軸左傳使营菟裘吾將老焉)二頃
良田不難買三年榿木行可槱(援蘇秦云使我有負郭田二頃豈能佩六國相)
(印哉杜詩飽聞榿木三年大與致溪边十畒隂)會將白髮對蒼巘魯人不厭東
家丘(次公論衡曰魯人不識孔子垩人乃曰彼東家丘者吾知之矣)
次韻王忠玉遊虎丘絶句三首(堯卿名瑜時爲憲使)
當年大白此相浮(縯說苑魏文侯與大夫飲酒使公乘不仁爲觴政曰飲不釂者浮以大白倬吳都)
(賦飛觴舉白)老守娛賓得二丘(自注郡人有閭丘公太守王規父嘗云不謁虎丘即謁閭丘規父忠王)
(伯父也)白髮重來故人盡空餘叢桂小山幽(次公淮南王安偃隠士辝)
(云桂樹叢生弓山之幽偃蹇連卷兮枝相繚又許慎淮南鴻烈解序云安與蘇飛李尚左吳田由雷被毛被伍被晉昌等八人及諸)
(儒大山小山之徒共講論道德文選注隠士者淮南小山之所作也又劉禹錫云淮南桂樹小山辝則小山者人名而巳又曰大山)
(小山猶詩有大雅小雅則小山特文義之名兩說與先生言小山幽詩意不同以俟明識)
青蓋紅旗映玉山新詩小草落玄泉(援孟東野詩手中飛黑電象外寫玄)
(泉〇師張伯英臨池學書池水尽黑玄泉黑泉也)風流使者人争看知是真娘
立道邊(相虎丘中路有真娘墓次公白楽天真娘墓詩題下注云在虎丘寺盖在寺門之外今尚存饒李宗諤蘇)
(州圖經云吴真娘墓在長洲縣西北五里雲岩寺西南山下彦忠吳郡圖經續記云真娘墓在虎丘寺側真娘吳國之佳䴡也文)
(士游此者多有篇詠有譚生題一絶譏詞人之重色田是稍稍息筆)
舞衣歌扇轉頭空只有青山杳靄中莫共吳王闘
百草使君未敢借驚鴻(縯劉禹錫詩若共吳王闘百草不知應是欠西施次公曹子建之)
(言洛神曰翩若驚鴻婉若游龍)
上巳日與二子迨過游塗山荆山記所見
(無逸左傳禹會諸侯于塗山杜預注云塗山在壽春東北明仲蘇鶚演義云塗山有四一者會稽二者渝州)
(三者濠州四者宣州當塗縣龜父雲水經云荆山在南郡臨沮縣東北其頂上一池周四十里步旁有石室)
(桓玄江淹並有詩)
此生終安歸旋軫天下半朅來乘槐廟(次公乘樏廟禹廟也禹本)
(紀陸行乘車水行乘舟泥行乘橇山行乘&KR1964;音紀錄反今使樏字音力詭反玉篇云山行所乘也山行所乘則乃攆之謂矣子仁)
(虞書禹曰予乘四載註云謂水乘舟陸乘車泥乘輴山行乘樏也)復作微禹歎(坡昔自南河赴杭州過此)
(盖二十二年矣縯左傳劉定公臨河歎曰美哉禹功明德遠矣微禹吾其魚乎)從祠及彼&KR0561;(坡有啓廟援)
(書啓&KR0561;&KR0561;而泣〇次公彼&KR0561;字出柳子厚天對)像設偶此粲(坡塗山氏縯塗山氏禹妻也詩云如此粲者)
(何)秦祖當侑坐(坡謂伯翳次公史記大費與禹平水土巳成功帝錫玄圭禹受曰非予能成亦大費爲)
(輔舜曰咨𡭗費贊禹功其賜尔皂游是爲伯翳賜姓嬴氏也)夏郊亦薦祼(坡有鯀廟厚礼記祭法篇憂)
(后氏禘黃帝而郊鯀)可憐淮海人尚記弧矢旦(坡淮南人相傳禹以六月生是日數万人)
(會山上雖傳記不載然相傳如此縯礼記男子生以桑弧蓬矢射天地四方)荆山碧相照楚水
清可亂刖人有餘坑(厚劉向新序荆人卞和得玉璞而献之荆厉王使王尹相告之曰石也王)
(以和爲謾而断其左足厲王薨武王即位和復奉玉璞而献之王使玉尹相如之曰石也又以爲謾而断其右足及共王即位奉王)
(璞而哭於荆山中共王聞之乃使人理其璞而得寳焉名曰和氏之璧)美石肖温瓉(坡荆山下有卞和採)
(玉坑石色如玉不受鑱刻取出山下輒變色不復温潤)龜泉木杪出牛乳石池漫(坡龜)
(泉在荆山下色白而甘眞陸羽所謂石池漫流者有石記云唐正元中隨白龜流出)小兒彊好古侍史
笑流汗歸時蝙蝠飛(次公退之詩黃昏到寺蝙蝠飛)炬火記遠岸
靈隱前一首贈唐林夫
靈隠前天笁後兩澗春淙一靈鷲(縯昔有胡僧見杭州靈隱寺云此山自天)
(笁鷲山飛來故人名之曰天笁山也德揚圖經杭州靈山之隂北澗之陽即靈隱寺靈山之南南澗之陽即天笁寺二澗流水号)
(錢源泉遶寺莑南北而下至峯前合爲一澗有橋號合澗橋)不知水從何處來跳波赴
壑如奔雷(駒父韋應物聽嘉陵江声云水注本亦静石中固無声如河兩相激雷轉空山鳴)無情有
意兩莫測肯向冷泉亭下相縈回(要仙圖經云冷泉亭在飛來峯下唐右司)
(郎中犺州刺史元奠建厚白楽天冷泉亭記東南山水餘杭郡爲最就郡言靈隱爲尤由寺觀冷泉亭爲甲亭在山下水中央寺)
(西南隅)我在錢塘六百日(次公在錢塘六百日雖是紀實暗使白樂天詩在郡六百日遊山十)
(二回也先生觪杭守日別南北山道人詩云到郡依前六百日山中不記幾回來)山中暫來不煖席
(援韓子云墨子無黔突孔子無援席)仐君欲作靈隠居葛衣草屨隨僧𬞞
能與冷泉作主一百日不用二十四考書中書(縯唐)
(書郭子儀以身爲天下安危者二十年校中書令二十四考)
同正輔表兄游白水山(邠老白鶴故居圖云白水山羅浮峯之西瀑布在焉)
偉哉造物真豪縱(厚莊子子來病子犁往問之倚其戶與之語曰偉哉造物又將奚以汝爲)攫
土摶沙爲此弄擘開翠峽走雲雷截破奔流作潭
洞因隨化人履巨迹(次公列子周穆王時西域之國有化人來自水岩有大足迹世謂之佛迹今化)
(人則借以言佛爾)得與仙兄躡飛鞚(厚鮑昭詩飛鞚越平陸又杜詩黃門飛鞚不動塵)曳
杖不知巖谷深穿雲但覺衣裘重坐看驚鳥救霜
葉(次公退之南山詩林柯有脫葉欲墜鳥争救)知有老蛟蟠石罋金沙玉磔
粲可數古鏡寳奩寒不動念兄獨立與世疎絶境
難到惟我共求詞角上兩蠻觸(縯莊子有國於蝸之左角曰蠻氏右角曰觸氏)
(争地而戰)一洗胷中九雲夢(援子虚賦齊之青丘吞楚之雲夢者八九而於其胷中曾不芥蔕)浮
來山高回望失(次公浮來山言羅浮山也古云自會稽浮來)武陵路絶無人
送(次公謂桃源也)筠籃擷翠爪甲香素綆分碧銀缾凍歸路
霏霏暘谷暗(次公淮南子曰出於暘谷入於咸他一作暘谷或云山中有晹泉也)野堂活活
神泉湧(申之物類相感至高密瑯瑘之臺上有神泉人或汚之則竭)解衣浴此無垢人
(次公維摩經入解之浴池定水湛然滿布以清净華浴此無垢人)身輕可試雲間鳳
次韻正輔同游白水山
秪知楚越爲天涯不知肝膽非一家(縯曰莊子德充符仲尼曰)
(自其異者視之肝膽楚越也自其同者視之萬物皆一也)此身如綫自縈繞左回右
轉隨繅車誤抛山林入朝市平地咫尺千襃斜(厚梁)
(州記萬古城泝漢上七里有襃谷口南口曰褒北口曰斜白樂天詩云途窮平谷險舉足劇襃斜)欲從稚川
隱羅浮(援葛洪字稚川隠於羅浮山)先與靈運開永嘉(次公永嘉温州也謝靈運)
(在永嘉登山臨水佳處無不遊嘗自始寕南山伐木開徑直入臨海)首參虞舜欵韶石(厚郡國志韶州)
(有韶石此舜登此石奏韶樂)次謁六祖登南華(次公南華寺在韶州六祖曹溪道場也)仙山
一見五色羽(次公言五色雀也廣南有之)雪樹兩摘南枝花(次公南枝言梅)
(也鬼仙詩云南枝向暖北枝寒)赤魚白蟹箸屢下(一作白魚赤蟹厚何曾日食万錢猶云無下箸)
(處)黃柑綠橘籩常加(縯周禮籩人掌四邊之實加邊之實菱芡栗脯)糖霜不待
蜀客寄(次公東蜀梓州有糖霜而廣南亦有)荔支莫信閩人誇(厚茘支譜云廣南及梓䕫)
(之間所出大卛早熟其精好者僅比閩中之下品)恣傾白蜜收五稜(去聲厚南嶺錄瀧州山中)
(多紫石英其大小皆五稜兩頭如箭鏃者水飲之煖而無毒次公曰蜜以言酒也廣南以田畒爲稜收五稜則所種酒稻也)細
斸黃土㘽三椏(坡正輔分人参歸種韶陽來詩本用䃁字惠州无書不見此字所出故且從木奉和次公)
(人參生在黃土中高䴡人作人參贊曰三椏五葉背陽向隂)朱明洞裏得靈草(次公朱明洞羅浮山)
(洞也)翩然放杖凌蒼霞(無巳退之詩縱身凌蒼霞)豈無軒車駕熟鹿
亦有鼔吹號寒蛙(援孔推圭聞庭前鳴蛙爲曰可以當兩部鼔吹)仙人勸酒不用
勺石上自有樽罍窪(厚元次山窊樽銘序道州城東有左湖湖東二十步有水石山山巔有窊)
(石可以爲尊)徑從此路朝玉闕千里莫遣毫釐差(縯易差之毫釐繆以)
(千里)故人日夜望我歸相迎欲到長風沙(厚李曰長干行相迎不道遠直至長)
(風沙持晦按同安志長風沙鎮在懷寕縣東一百二十里)豈知乘槎天女側獨倚雲機看
織紗(縯博物志天河與河通有居海島者每年見浮槎來往返不失期人異之遂賫粮乘之忽至一處望舍中多織婦俄)
(見一丈夫牽牛渚次飲之後隨槎復返因至蜀問嚴君平君平曰某年月日有客星犯牛斗約日計之乃此人到天河時也)世間誰似
老兄弟篤愛不復相疵瑕相擕行到水窮處(厚王維詩行到)
(水窮處坐看雲起時)庶幾一見留子嗟(次公詩丘中有麻彼留子嗟注云留大夫氏子嗟字也)千
年狗𣏌常夜吠(援續神仙傳朱孺子一日忽見二花犬相趁入狗𣏌叢下因異之乃尋掘得二狗𣏌根形)
(狀如犬次公白樂天詩不知靈藥根成狗怪得時聞夜吠聲)無數草棘工藏遮但令凡
心一洗濯神人僊藥不我遐山中歸來萬想滅豈
復回顧雙飛鴉
江上看山
船上看山如走馬倏忽過去數百群前山槎牙忽
變態後嶺雜遝如驚奔仰看微逕斜繚繞上有行
人高縹渺舟中舉手欲與言孤帆南去如飛鳥
巫山
瞿塘迤邐盡巫峽峥嶸起連峯稍可怪石色變蒼
翠天工運神巧漸欲作竒偉坱北勢方深結&KR0799;意
未遂旁觀不暇瞬步步造幽邃蒼崖忽相逼絶壁
凛可悸仰觀八九頂俊爽凌浩氣晃蕩天宇高崩
騰江水沸孤超兀不讓直拔勇無畏攀緣見神宇
憩坐就石位巉巉隔江波一一問廟史遥觀神女
石綽約誠有以俯首見斜鬟拖霞弄脩帔人心隨
物變遠覺含深意野老笑吾旁少年嘗屢至去隨
猿猱上反以繩索試石笋倚孤峰突兀殊不類世
人喜神怪論說驚幼穉楚賦亦虚傳神僊安有是
次問掃壇竹云此今尚爾翠葉紛下垂婆娑綠鳳
尾風來自偃仰若爲神物使(子仁永嘉記川江緣岸有仙石壇有竹嬋娟青翠風)
(來拔動掃石壇壇上無塵即此類)絶頂有三碑詰曲古篆字老人那解
讀偶見不能記窮探到峯背採斫黃楊子黃楊生
石上堅瘦紋如綺貪心去不顧澗谷千尋縋山高
虎狼絶深入坦無忌冥蒙草樹密葱蒨雲霞膩石
竇有洪泉甘滑如流髓終朝自灌漱冷冽清心胃
浣衣挂樹梢磨斧就石鼻徘徊雲日晚歸意念城
市不到今十年衰疾筋力憊當時伐殘木芽蘗巳
如臂忽聞老人說終日爲嘆喟神僊固有之難在
忘勢利貧賤爾何愛棄去如脫屣嗟爾若無還絶
粒應不死
峴山
遠客來自南游塵昏峴首過關無百步曠蕩吞楚
藪登高忽惆悵千載意有偶所憂誰復知嗟我生
苦後團團山上檜歲歲閱榆柳天才固巳殊安得
同永久可憐山前客倏忽星過霤(子仁三星在霤注云如心星之光耀見於)
(魚笱之中其去湏臾不可久也)賢愚未及分來者當自剖
萬山(坡時獨不遊問轍而作)
西行度連山北出臨漢水漢水蹙成潭旋轉山之
趾禪房久巳壞古甃含清泚下有仲宣欄綆刻深
容指(子仁杜詩應同王粲宅留井峴山前仲宣粲字也)回頭望西北隠隠龜背
起傳云古隆中萬樹桑柘美月烱轉山曲山上見
洲尾綠水帶平沙盤盤如抱珥山川近且秀不到
懶成恥問之安能詳畫地費簮箠
驪山
君門如天深幾重君王如帝坐法宫人生難處是
安穩何爲來此驪山中複道凌雲接金闕樓觀隱
煙横翠空林深霧暗迷八駿朝東暮西勞六龍六
龍西幸峨眉棧悲風便入清華院霓裳肅散羽衣
空麋鹿來游猿鶴怨(縯唐明皇帝於&KR0784;山温湯作清華宫朝元閣羯鼓樓長生殿歲與楊貴妃)
(幸温湯妃能舞霓裳羽衣曲後安禄山亂西幸入蜀伍子胥諫吳王臣將見麋鹿游姑蘇之臺猿鶴怨字出北山移文八駿周穆王)
(所乘六龍天子所駕也)我上朝元春半老滿地落花無人掃羯
鼔樓高挂夕陽長生殿古生青草可憐吳楚兩醯
雞築臺未就巳堪悲(縯楚靈王築章華臺吳王夫差築姑蘇臺)長楊五柞漢
幸免(縯漢武帝建長楊五祚宫有千門萬戶之侈末年盗賊偏天下幾至大亂)江都樓成隋自
迷(縯隋煬帝開汴河泛艦爲江都之游浙人項昇進新宫圖帝愛之即如圖营建旣成幸之曰使真仙遊此亦當自迷可目)
(之曰迷楼)由來流連多喪國宴安鴆毒因奢惑三風十
愆古所戒(縯宴安鴆毒見左傳三風十愆見書伊訓)不必驪山可亡國(縯唐宝曆中敬)
(宗欲幸&KR0784;山時拾遺張權輿伏紫宸殿下諫曰昔周幽王幸&KR0784;山爲犬戎所殺秦始皇葬&KR0784;山國亡玄宗宫&KR0784;山而禄山亂先帝幸)
(&KR0784;山而年不長帝日&KR0784;山若此之凶耶我宜一往以験彼言)
驪山絶句三首
功成雖欲善持盈可嘆前王恃太平辛苦驪山山
下土阿房纔廢又華清(縯秦始皇作阿房宫唐明皇作華清宫皆在&KR0784;山)
幾變雕墻幾變灰舉烽指鹿事悠哉(縯周幽王舉烽火會諸侯以悅)
(褒姒趙高指鹿爲馬欺秦二世)上皇不念前車戒却怨驪山是禍胎
海中方士覓三山萬古明知去不還咫尺秦陵是
商監朝元何必苦躋攀(縯秦始皇令方士徐福笄入海求三神山後葬&KR0784;山下唐明皇作朝)
(元閣於&KR0784;山)
增刊校正王狀元集注分類東坡先生詩卷之七
