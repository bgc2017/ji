增刊校正王狀元集注分類東坡先生詩卷十四
花
詩七十九首
吉祥寺賞牡丹(任熙寕五年壬子三月先生在杭州作)
人老簮花不自羞花應羞上老人頭(次公劉禹錫看牡丹詩今日花前飲)
(甘心醉數柸但愁花有語不爲老人開)醉歸扶路人應笑十里珠簾半上
鈎(援杜牧之詩春風十里揚州過卷上珠簾揔不如)
和陳𫐠古拒霜花
千株掃作一番黃只有芙蓉獨自芳唤作拒霜知
未稱細思却是最宜霜
吉祥寺花將落而述古不至
今歲東風巧剪裁含情只待使君來(次公張祐詩含芳只待舍人來)
對花無信花應恨直恐明年便不開
述古聞之明日即來坐上復用前韻同賦
仙衣不用剪刀裁(次公劉禹錫詩仙人衣裳弃刀尺宋之問立春詠剪綵花應制詩今年春色好應爲)
(剪刀催)國色初酣卯酒來(縯唐玄宗内殿賞牡丹上頗好詩謂穆倏巳曰今京邑詩誰爲首出)
(倏巳曰李正封詩天香夜染衣國色初酣酒時楊妃侍側上曰粧臺前飲以一紫金醆酒則正封之詩見矣事出南部新書)太
守問花花有語爲君零落爲君開(厚嚴憚詩酒尽花殘花不語爲誰零落爲)
(誰開胡才調集有無名氏絕句云春光冉冉歸何處更向樽前把一杯盡日問花花不語爲誰零落為誰䦕)
李鈐轄座上分題戴花
二八佳人細馬䭾(縯李白詩蒲萄酒金色羅吳姬十五細馬䭾)十千美酒渭
城歌(厚曹植詩名都篇云歸來宴平樂美酒斗十千王維詩渭城朝雨裛輕塵客舍青青柳色新)簾前柳絮
驚春晚頭上花枝奈老何露濕醉巾香掩冉月明
歸路影婆娑綠珠吹笛何時見(縯綠珠石崇家妓也善吹笛)欲把
斜紅插皂羅
陌上花三首(并引)
游九仙山聞里中兒歌陌上花吳越王
妃每歲春必歸臨安王以書遺妃曰陌
上花開可緩緩歸矣吴人用其語爲歌
含思宛轉聽之凄然而其詞鄙野爲易
之云
陌上花開胡蝶飛江山猶是昔人非(次公丁令威得仙詩城郭如故人民)
(非)遺民幾度垂垂老(縯渭貫休詩一瓶一鉢垂垂老万水千山得得來)遊女長歌
緩緩歸
陌上山花無數開(次公杜詩河陽縣裏雖無數)路人争看翠軿來
若爲留得堂堂去(厚古詩靑春背我堂堂去白髮欺人故故生)且更從教緩
緩廻
生前冨貴草頭露(縯杜詩惜君尺欲苦死留冨貴何如草頭露)身後風流陌
上花且作遲遲君去魯(厚孟子曰孔子去魯日遲以吾行也去父母國之道也)獨
歌緩緩妾回家
和述古冬日牡丹四首
一朵妖紅翠欲流春光回照雪霜羞化工只欲呈
新巧不放閑花得少休(次公按公詩案云此譏諷執政之人以化工比之也)
花開時節雨連風却向霜餘染爛紅漏泄春光私
一物(師杜詩侵凌雪色還萱草漏泄春光有柳條)此心未信出天工
當時只道鶴林僊能遣秋花發杜鵑(任鶴林潤州寺名有杜鵑高丈餘每)
(春月爛漫寺僧相傳言貞元中有僧自天合移㘽之餘詳見後十日復至詩注)誰信詩能回造化
直教霜枿放春妍
不分清霜入小園故將詩律變寒暄使君欲見藍
關詠更倩韓郎爲染根(縯韓湘愈之姪孫也自言解造逡廵酒能開頃刻花愈曰子豈能奪)
(造化而開花乎湘乃聚土以盆覆之俄而舉盆有碧牡丹二朵葉有小金字云雲横秦嶺家何在雪擁藍關馬不前愈後責潮州至)
(藍關偶雪乃悟今退之集中有示姪孫湘詩第三聮即是〇師韓湘唐元和中自言能染花紅者可使碧或一朵具五色是年秋與)
(退之於後堂之前染白牡丹一聚云來春必作含稜碧色内台有金含稜紅間暈者四面各合有一朵五色者自斸其根下置藥而)
(後㘽培之明年花開朵數一如其說出太平廣記)
刀景純賞瑞香花憶先朝侍宴次韻(敬夫廬山記云)
(瑞香花紫而香烈非群芳之比其始蓋出此山)
上苑夭桃自作行劉郎去後幾回芳(厚劉禹錫詩玄都觀裏桃千樹)
(盡是劉郎去後㘽)厭從年少追新賞閑對宫花識舊香欲贈
佳人非泛洧(縯溱洧詩伊其相謔贈之以芍藥)好紉幽佩弔沉湘(援離騷紉秋蘭)
(以爲佩賈誼賦側聞屈原兮自沉泪羅造託湘流兮敬弔先生)鶴林神女無消息爲問何
年返帝鄕(鶴林神女見前冬日牡丹詩注)
八月十七日天竺山送桂花分贈元素(堯卿)
(揚繪字元素皇祐五年及第)
月缺霜濃細蘂乾此花元属桂堂僊(縯姮娥羿妻也羿得不死之藥於西)
(王母姮娥竊之奔月遂託身月中仙有蟾蜍之象焉)鷲峰子落驚前夜(厚天竺山昔有梵僧云此)
(山自天竺鷲山飛來八月十五夜嘗有桂子落)蟾窟枝空記昔年(任蟾窟枝空言元素中甲科時也)
破祴高僧怜耿介練裙溪女闘清妍願公採擷紉
幽佩(援離騷紉幽蘭以爲佩)莫遣孤芳老澗邊
謝郡人田賀二生獻花
城裏田員外城西賀秀才不愁家四壁(縯司馬相如家徒四壁立)
自有錦千堆(縯謝庭皓以詞賦著名時號錦綉堆)珍重尤竒品艱難最後
開芳心困落日薄豔戰輕雷(昨日雷雨)老守仍多病壯懷
先巳灰殷勤此粲者(賀獻魏花三朵縯詩今夕何夕見此粲者次公國語三女爲粲)攀折
爲誰哉玉腕揎紅䄂(子仁小說載詩云吹火紅唇動揎薪玉腕斜)金樽瀉白
醅何當鑷霜鬢強插滿頭廻(子仁杜牧詩菊花湏插滿頭歸)
惜花
吉祥寺中錦千堆(錢唐花最盛處)前年賞花真盛哉道人勸
我清明來腰鼓百面如春雷打徹凉州花自開(堯卿)
(按南京羯鼓錄云明皇帝嘗遇二月初詰旦宿雨始晴景色明䴡小殿亭内柳杏將吐覩而嘆曰對此景可不與他判斷之乎高力)
(士遣取羯鼓上命臨軒縱擊一曲名春光好反頋柳杏皆巳發拆指而笑之謂嬪嬙内官曰此事不喚我作天公可乎)沙河
塘上戴花回醉倒不覺吳兒咍(次公北人呼南人曰吳兒晉書賈充言夏統曰)
(此吳兒木人石心)豈知如今雙鬢摧城西古寺没蒿萊有僧
閉門手自㘽千枝萬葉巧剪裁就中一叢何所似
馬腦盤盛金縷杯(次公唐裴行儉平都支遮匐獲馬腦盤廣二尺文采粲然杜詩内府殷紅馬腦盤)
(先生特取此三字以比牡丹之下層耳)而我食菜方清齋對花不飲花應
猜夜來雨雹如李梅(次公春秋李梅實)紅殘綠暗吁可哀
錢塘吉祥寺花爲第一壬子清明賞會最盛
金盤綵藍以獻于座者五十三人夜歸沙河
塘上觀者如山爾後無復繼也今年諸家園
圃花亦極盛而龍興僧房一叢亦竒但衰病
牢落自無以發興耳昨日雨雹如此花之存
者有幾可爲歎惜也
玉盤盂二首(并序)
東武舊俗(厚密州所治城即漢琅琊之東武)每歲四月大會
於南禪資福兩寺芍藥供佛而今歲最
盛凡七千餘朵皆重跗累萼繁麗豐碩
中有白花正圓如覆盂其下十餘葉稍
大承之如盤姿格絶異獨出於七千朵
之上云得之於城北蘇氏園中周宰相
莒公之别業也(厚莒公即蘇禹珪也爲周相廣順元年罷)而其名
俚甚乃爲易之
雜花狼籍占春餘芍藥開時掃地無兩寺粧成寶
瓔珞一枝争看玉盤盂佳名會作新翻曲絶品難
尋舊畫圖從此定知年榖熟姑山親見雪肌膚(縯莊)
(子藐姑射之山有神人居焉肌膚若冰雪綽約若處子使物不疵癘而年榖熟)
花不能言意可知令君痛飲更無疑(次公杜詩痛飲真吾師)但持
白酒勸佳客直待瓊舟覆玉彛(次公李白詩白酒初熟山中歸周礼有六彛皆有舟)負
郭相君初擇地(縯蘇秦旣約六國從親爲從長相六國曰使我有負郭田二頃吾豈能佩六國相印乎)看
羊属國首吟詩(厚蘇武使匈奴欲降之知武終不可屈乃徙武北海上使牧羝武杖漢節牧羊卧起所操持節)
(旄盡落後歸漢拜典属國)吾家豈與花相厚更問殘芳有幾枝
留别釋迦院牡丹呈趙倅
春風小院初來時壁間唯見使君詩應問使君何
處去憑花說與春風知(堯卿杜詩傳語風光共流轉)年年歲歲何
窮巳花似今年人老矣(縯劉希夷詩年年歲歲花相似歲歲年年人不同堯卿唐人詩菊)
(花一歲歲相似人皃一年年不同)去年崔護若重來(厚麗倩集載崔護清明獨遊都城南得居)
(人莊叩門求飲有女子開門以盂水至及來歲清明護往尋之則門已扄鎖因題詩去年今日此門中人面桃花相映紅人面不知)
(何處去桃花依舊笑春風)前度劉郞在千里(縯劉禹錫自劍州貶歸京師玄都觀有道士手植桃花滿)
(觀如紅霞禹錫作詩云玄都觀裏桃千樹盡是劉郎去後㘽坐此復謫播州後十四年重遊玄都蕩然無復一樹惟兔葵燕麥動摇春)
(風耳因再作詩云種桃道士歸何處前度劉郎今獨來)
次韻李公擇梅花
詩人固長貧(子仁漢書張負曰豈有美如陳平而長貧者乎)日午飢未動偶然
得一飽萬象困嘲弄(次公退之詩萬類困陵暴)尋花不論命(縯韓詩直把春)
(償酒都將命乞花)愛雪長忍凍天公非不憐聽飽即喧閧君
爲三郡守所至滿賓從江湖常在眼(次公盖謂公擇嘗爲湖守每懷江湖)
(謝靈運詩想見山阿人薜蘿如在眼)詩酒事豪縱奉使今折磨清比於
陵仲(厚孟子陳仲子避兄離母處於於陵次公漢鄒陽陳言於陵仲子辝三公爲人灌園故得其清)永懷茶
山下携妓修春貢(次公茶山春貢湖州事也張君房脞說云湖州長城縣啄木嶺金沙泉每歲造茶之)
(所出泉處沙中居常無水湖常二郡守至于境會亭具犧牲拜勑祭泉其夕清溢造御茶畢水即微减供堂者畢水巳半之太守造)
(畢即涸矣守或還旆稽晚則有風雷之變云)更憶檻泉亭(次公應是檻泉字𡭗雅檻泉正出正出者湧出)
(也)插花雲䯻重蕭然卧灊麓愁聽春禽哢忽見早
梅花不飲但孤諷詩成獨寄我字字愈頭痛(縯魏志魏衣祖)
(苦頭風卧讀陳琳所作檄翕然而起曰此愈我病)嗟君夲侍臣筆橐從上雍(次公)
(前趙充國傳子卬言張安世持槖簮筆事孝武皇帝數十年注槖囊也所以盛書上雍武帝所幸之地司馬遷書云僕又薄從上上)
(雍)脫靴吟芍藥(任開元中禁中種芍藥即今牡丹會花方繁開上曰賞名花對妃子焉用舊樂命李龜年)
(持金花牋宣賜翰林供奉李白立進清平調詞召入而白已醉上命宫人以水灑面良久白謂高力士曰爲吾脫靴力士素貴遂銜)
(之餘見續麗人行注)給札賦雲夢(厚漢武帝命尚書給筆札令司馬相如賦子虚盛推雲夢之事)何
人尉流落嘉蘤天爲種杯傾笛中吟(縯笛有落梅之曲)帽拂
果下鞚(厚後漢時濊貃献果下馬高三尺乘之可於果樹下行)感時念羈旅此意
吾儕共故山亦何有桐花集么鳳(次公西蜀有桐花鳥似鳳而小先生眉人)
(故稱故山也師人謂之倒掛子公梅詞所謂倒掛綠毛么鳳是也)君亦憶匡廬(次公匡廬山名江州寰宇)
(記廬山其山九疊山海經所謂三天子障也周武王時匡俗所廬故名盧山亦曰匡廬)歸掃藏書洞(子仁)
(蓋謂李公擇嘗讀書廬山五老峯山白石僧舍故也事見先生李氏山房藏書記)何當種此花各抱
漢隂甕(縯莊子漢隂丈人方將爲圃畦鑿隧而入井抱甕而出灌)
梅花二首
春來幽谷水潺潺的皪梅花草棘間一夜東風吹
石裂半隨飛雪度關山(次公關山往黃州之路先生詩去年今日關山路細雨梅花正断䰟)
何人把酒慰深幽開自無聊落更愁幸有清溪三
百曲不辭相送到黃州新添(次公前篇人爲花而賦者後篇花自言而属於人者皆詩人之)
(風致也何人把酒慰深幽花自言也以無人慰之故開自無聊落更愁也清溪所以浮其落蘂能相送先生到黃州矣)
寓居定惠院之東雜花滿山有海棠一株
土人不知貴也
江城地瘴蕃草木只有名花苦幽獨嫣然一笑竹
籬間(厚文選登徒子短宋玉賦嫣然一笑惑陽城迷下蔡)桃李漫山緫麄俗也知
造物有深意故遣佳人在空谷(縯杜詩絶代有佳人幽居在空谷)自然
富貴出天姿(次公嵇康傳龍章鳳姿天質自然也)不待金盤薦華屋(次公海棠)
(嬌麗自有富貴之姿固不藉此)朱唇得酒暈生臉翠䄂卷紗紅映肉
(次公杜詩憶子初尉永嘉時紅顔白面花映肉)林深霧暗曉光遲日暖風輕春
睡足(次公楊妃傳妃方醉而起帝曰乃海棠睡未足胡鄭谷詩穠麗最宜新着雨妖嬈全在欲開時前輩謂此說盡海棠好處韓持)
(國詩長條無風亦自動柔豔着雨更相宜乃用鄭語先生此詩詞格超逸不復蹈襲前人)雨中有淚亦悽慘
月下無人更清淑先生食飽無一事(帥永叔詩飽食杜門無一事)散
步逍遥自捫腹不問人家與僧舍柱杖㪣門看脩
竹(次公韓退之詩誰家多竹門可欵)忽逢絶豔照衰朽歎息無言揩病
目陋邦何處得此花無乃好事移西蜀寸根千里
不易到㗸子飛來定鴻鵠天涯流落俱可念(縯白樂天)
(琵琶行同是天涯淪落人次公妬記云玉雪可念)爲飲一樽歌此曲明朝酒醒
還獨來雪落紛紛那忍觸(看竹倬南史袁粲郡南一家有竹粲不遍主人直造竹所嘯詠)
雨中看牡丹三首
霧雨不成點(次公古列女傳陶荅子妻云豹藏霧雨也)映空疑有無時於花
上見的皪走明珠秀色洗紅粉暗香生雪膚(次公莊子)
(云藐姑射之神人肌膚若水雪)黃昏更蕭瑟頭重欲相扶
明日雨當止晨光在松枝清寒入花骨(邦衡李賀詩天遣裁詩作)
(花骨)肅肅初自持午景發濃豔一笑當及時(次公古詩云行樂當)
(及時)依然暮還歛亦似惜幽姿
幽姿不可惜後日東風起酒醒何所見金粉抱青
子千花與百草(次公杜詩萬草千花動疑碧)共盡無妍鄙未忍汙
泥沙牛酥煎落蘂
岐亭道上見梅花戲贈季常(陳慥字季常任元豐四年辛酉公在黃州往𡵨亭作)
蕙死蘭枯菊亦摧返䰟香入嶺頭梅(縯李夫人死漢武帝念之不巳乃令)
(方士作返䰟香燒之夫人乃降次公十洲記聚窟洲有大樹如楓而葉香聞數百里名曰返䰟樹死尸在地聞之而即生)數
枝殘綠風吹盡一點芳心雀啅開野店初嘗竹葉
酒(次公張華輕薄篇曰蒼梧竹葉青張景陽七命曰豫北竹葉注云竹葉酒名)江雲欲落豆稭灰
(次公文酒清話載王勉嘗作雪詩上吉陽縣令云上天燒下豆稭灰烏李從教變白梅)行當更向釵頭
見病起烏雲正作堆(子仁詩云鬒髮如雲鳥雲謂鬢也)
紅梅三首
怕愁貪睡獨開遲自恐冰容不入時故作小紅桃
杏色(次公杜詩點綴桃花舒小紅)尚餘孤瘦雪霜姿寒心未肯隨
春態酒暈無端上玉肌詩老不知梅格在更看綠
葉與青枝(石曼卿紅梅詩認桃無綠葉辨杏有青枝任先生詩文發源載石曼卿詩嘗云此至陋語村學堂中体也)
雪裏開花却是遟(子仁古詩前村深雪裏昨夜一枝開謂梅也)何如獨占上
春時也知造物含深意故與施朱發妙姿(次公宋玉云施朱大)
(赤)細雨裛殘千顆淚輕寒瘦損一分肌不應便雜
夭桃杏半點微酸巳著枝
幽人自恨探春遟(子仁杜牧之詩自是尋春去較遲不須惆悵怨芳時)不見檀心
未吐時丹鼎奪胎那是寶(朱砂紅銀謂之不奪胎色)玉人頩頰更
多姿(次公頩普經切楚辝遠遊云玉色頩以豔顔兮精神粹頩怒色也玉人怒則頰紅故以比紅梅也)抱叢
暗蘂初含子落盞穠香巳透肌乞與徐熙畫新樣
(飬直圖畫見聞志云徐熙鍾陵人世爲江南士族善畫花木)竹間璀璨出斜枝
問大冶長老乞桃花茶栽東坡(堯祖大冶縣属興國軍)
周詩記苦荼(縯詩誰謂茶苦其甘如萕又周原膴膴堇荼如飴)茗飲出近世(次公)
(晉宋喫茶謂之茗飲仔𡭗雅云檟苦荼注樹似梔子今呼早采者爲荼晚采者爲茗一名荈蜀人名之苦荼子仁杜詩茗飲蔗)
(漿携所有)初緣厭粱肉(縯杜詩甲第紛紛厭粱肉)假此雪昏滯嗟我五
畒園桑麥苦蒙翳不令寸地閑(次公杜詩寸地尺天俱入貢)更乞
茶子蓺飢寒未知免巳作太飽計庶將通有無農
末不相戾春來凍地裂紫筍森巳銳(次公紫筍茶名&KR4538;之唐國史捕云)
(湖州有顧渚之紫筍常州有義興之紫笋皆茶也)牛羊煩訶叱筐筥未敢睨江
南老道人齒髮日夜逝他年雪堂品尚記桃花裔
和秦太虚梅花
西湖處士骨應槁(縯西湖処士指言林逋和靖也有梅花詩最知名其一云疎影横斜水清淺暗香浮)
(動月黃昏評詩者以爲絶唱云子仁先生詩話云詩人有寫物之功桑之未落其葉沃若它木殆不可以當此至林逋梅花詩云)
(云决非桃李詩也)只有此詩君壓倒(子仁楊汝士於裴晉公座上聮句壓倒元白)東坡
先生心巳灰爲愛君詩被花惱(厚杜詩江上被花惱不徹)多情立
馬待黃昏殘雪消遟月出早江頭千樹春欲暗竹
外一枝斜更好(次公林和靖詩又云屋簷斜入一枝低)孤山山下醉眠處
點綴裠腰紛不掃萬里春隨逐客來十年花送佳
人老去年花開我巳病今年對花還草草不知風
雨卷春歸收拾餘香還卑昊(次公詩云投卑有昊)
再和潜師
化工未議蘇群槁先向寒梅一傾倒江南無雪春
瘴生爲散冰花除熱惱(師華嚴經云以白旃檀塗身能除一切熱惱而得清凉也)風
清月落無人見(子仁唐皮日休白蓮詩云無情有恨何人見月曉風清欲墜時)洗粧自趁
霜鍾早(次公柳子厚云豊山上有鍾焉霜降則鳴師宋武帝宫人早朝聞景陽楼鍾聲即起粧洗任杜詩金吼霜)
(鍾徹)惟有飛來雙白鷺玉羽瓊枝鬭清好吳山道人
心似水(子仁漢書鄭崇曰臣門如市臣心如水)眼净塵空無可掃故將妙
語寄多情横機欲試東坡老(子仁列子是殆見吾衡氣機也)東坡習氣
除未盡時復長篇書小草且撼長條飱落英(縯離騷云朝飲)
(木蘭之墜露兮久飱秋菊之落英)忍饑未忍窮呼昊(厚史記屈原傳太史公言人窮則反夲故)
(勞苦倦極未嘗不呼天也)
海棠
東方嫋嫋泛崇光(次公楚辭光風轉蕙泛崇蘭)香霧霏霏月轉廊
只恐夜深花睡去(次公明皇當召太真妃妃被酒新起帝曰此乃海棠花睡未足耳)高燒
銀燭照紅粧
玉堂㘽花周正孺有詩次其韻
故山桃李半荒榛粗報君恩便乞身竹簟暑風招
我老(縯歐陽文忠公内制集序云凉竹簟之暑風曝茆簷之冬日)玉堂花蘂爲誰春纖
纖翠蔓詩催發皎皎霜葩髮鬭新只有來禽青李
帖(厚王羲之有問人覓來禽青李帖)他年留與學書人
和王晉卿送梅花次韻
東坡先生未歸時自種來禽與青李(次公言在黃州時也伯恭詩)
(文發源云來禽以味甘來衆禽也餘見前篇注)五年不踏江頭路(次公言離黃州五年矣)夢
逐東風泛蘋芷江梅山杏爲誰容獨笑依依臨野
水此間風物君未識花浪飜天雪相激明年我復
在江湖知君對花三歎息
卧病彌月聞垂雲花開順闍梨以詩見招
次韻荅之
道人心似水不礙照花妍燕坐春強半清隂月屢
遷平生無起滅(師釋迦渴諸行無常是生滅法生滅滅巳寂滅爲樂)一念有陳鮮
嫋嫋風枝舉離離日萼蔫病吟終少味老醉不成
㒹何必遨頭出(師世俗以太守爲遨頭)湖中有散仙(次公韓退之云上界真人)
(足官府豈如散仙鞭新次公先生自言是道人心固似水不礙花枝之照卧笞鵉鳳終日相追陪添病燕坐不斍月屢遷而心無起滅病老鮮歡何必出也)
菩薩南漪堂杜鵑花
南漪杜鵑天下無披香殿上紅氍毹(次公白樂天紅線毯篇紅線毯擇蠒)
(絲絲清水煑老絲練線紅藍染染爲紅線紅於藍織作披香殿上毯是巳)鶴林兵火真一夢不
歸閬苑歸西湖(鶴林事見本卷冬日牡丹詩注)
題楊次公春蘭(任元祐五年庚午先生在杭州作)
春蘭如美人不採羞自獻時聞風露香蓬艾深不
見丹青寫真色欲𥙷離騷傳(次公漢武帝使劉安作离騷傳以其經如春秋復傳其事)
(云)對之如靈均冠佩不敢燕(援屈原離騷經名予曰正則兮字予曰靈均)
題楊次公蕙
蕙夲蘭之族依然臭味同(厚左氐譬諸草木吾臭味也)曾爲水仙
佩(次公老杜詩江妃水仙惜不得又楚詞紉秋蘭以爲佩)相識楚詞中(縯楚詞余旣滋蘭之九畹兮又)
(樹蕙之百畒)幻色雖非實眞香亦竟空云何起微馥鼻
觀巳先通(次公佛家言觀鼻端白謂之鼻觀)
次韻錢穆父紫薇花二首
虚白堂前合抱花(縯老子合抱之木生於毫末商老杭州圖經云虚白堂在舊治)秋風
落日照横斜閱人此地知多少(厚漢盖寬饒視屋而嘆曰如此傳舍閱人多矣)
物化無涯生有涯(虚白堂前紫薇兩株俗云楽天所種縯莊子此之謂物化又曰吾生也有涯而知)
(也無涯)
折得芳𬎼兩眼花題詩相報字傾斜篋中尚有絲
綸句坐覺天光照海涯(楽天詩云絲綸閣下文書静鍾鼓楼前刻漏長獨坐黃昏誰是伴紫)
(微花對紫微郎上嘗書此詩賜)
次韻楊公濟奉議梅花十首(堯卿楊蟠字公済建州人嘉祐時詩)
(人也求叔詩云卧讀楊蟠一千首乞渠秋月與春光)
梅梢春色弄微和作意南枝剪刻多(次公紅梅詩南枝向暖北枝寒又退)
(之李花詩誰將平地万堆雪剪刻作此連天花)月黑林間逢縞𬒮霸陵醉尉誤
誰何(霸陵事見鐵溝行注)
相逢月下是瑶臺(次公李白木芍藥詩若非群玉山頭見會向瑶臺月下逢)藉草淸
樽連夜開明日酒醒應滿地空令飢鶴啄莓苔
綠髮尋春湖畔回萬松嶺上一枝開(次公言其昔爲倅時)而今
縱老霜根在得見劉郎又獨來(援劉禹錫詩種桃道士歸何處前度劉郞今獨來)
月地雲階漫一樽(縯古詩月地雲階拜洞仙)玉奴終不負東昏(堯卿)
(南齊東昏侯妃潘氏小字玉兒有國色帝將留之以問王茂仁曰亡齊者此物留之恐貽外議帝乃出之軍主田安啓求爲婦玉兒)
(泣曰昔者見遇時主今豈下匹非類死而後已義不受辱乃自縊㓗白如玉)臨春結綺荒荆棘誰
信幽香是返魂(次公报國陳後主張貴妃名䴡華後主爲建光照殿前起臨春結綺望仙三閤以檀沉香)
(爲之微風暫至香聞數里師漢武帝令方士燒返䰟香以降李夫人之魂又見前歧亭道上梅花詩注)
日出冰壷散水花(縯杜詩水花晚色靜)野梅官柳漸欹斜(援老杜詩)
(市橋官柳細江路野梅香)西郊欲就詩人飲黃四娘家子美家(次公)
(詩人指言子美也子美詩黃四娘家花滿蹊千朵萬朵壓枝低)
君知早落坐先開莫着新詩四句催嶺北霜枝最
多思(師大庾嶺上梅花南枝巳落北枝方開寒暖之候異也)忍寒留待使君來
冰盤未薦含酸子(次公韓退之李花詩冰盤夏薦碧寔脆)雪嶺先看耐凍
枝應笑春風木芍藥(木芍藥即牡丹)豊肌弱骨要人醫
寒雀喧喧凍不飛遶林空啅未開枝多情好與風
流伴不到雙流燕語時
蛟綃剪碎玉簮輕(次公左思吳都賦云泉室潜織而卷綃注云泉室則水居者俗傳鮫人自水中出於)
(人間賣綃綃絹也子仁林和靖梅詩蘃訝粉綃裁太碎蔕疑紅蠟綴初乾)檀暈粧成雪月明
(援李商隱詩如何雲月交光夜)肯伴老人春一醉懸知欲落更多情
縞裙練帨玉川家肝膽清新冷不邪(次公退之李花詩夜領張徹投盧仝)
(乘雪共至玉皇家長姬香御四羅列縞裙練帨無等差静濯明粧有所奉顧我未肯置齒牙清寒瑩骨肝膽醒一生思慮無由邪)
穠李争春猶辨此更教踏雪看梅花
再和楊公濟梅花十絶
一枝風物便清和看盡千林未覺多結習巳空從
着𬒮不湏天女問如何(天女事見第十卷座上賦戴花得天字詩)
天教桃李作輿臺(縯左氏輿臣隷隷臣僚僚臣僕僕臣臺次公張平子東京賦發京倉散禁財賚皂)
(僚逮輿臺)故遣寒梅第一開憑仗幽人收艾蒳(次公廣志云艾蒳松)
(皮上蘚衣出本草注合和諸香燒之其煙團聚清白可爱十朋香譜云艾蒳出西國似文)國香和雨入
青苔(援左氏蘭有國香)
白髮思家萬里回小軒臨水爲花開故應剰作詩
千首知是多情得得來(縯僧貫休詩一缾一鉢垂垂老万水千山得得來)
人去殘英滿酒樽不堪細雨濕黃昏夜寒那得穿花蝶
知是風流楚客魂(縯昔者莊周夢爲胡蝶栩栩然胡蝶也次公宋玉有招䰟以招屈原之䰟則可謂楚客魄)
春入西湖到處花裙腰芳草抱山斜(次公曰樂天杭州春望云誰開湖寺)
(西南路草綠裙腰一道斜&KR1315;注云孤山寺在湖洲中草綠時望如裙腰)盈盈解佩臨煙浦(次公列仙)
(傳鄭交甫游漢江見二女請其佩一女解佩與之旣而視之空懷二女忽不見)脉脉當壚傍酒家(援漢)
(司馬相如賣酒臨卭每自滌器文君當壚)
莫向霜晨怨未開白頭朝夕自相催(厚老杜詩朝夕催人自白頭)斬
新一朵含風露(縯老杜詩斬新花蘃未應飛師抒情詩盧儲止官舍迎内子有庭花開乃題曰芍藥斬)
(新栽當庭數朵開東風與拘束留待細君來)恰似西廂待月來(次公䴡情集鸎鸎詩待月西廂下迎)
(風戸半開拂墻花樹動疑是玉人來鶯鶯即崔氏婦)
洗盡鉛華見雪肌(倬曹子建洛神賦云芳澤無加鉛華不御注芳澤香油也鉛華乃粉也)要
將真色闘生枝檀心巳作龍涎吐(次公龍涎香名邦衡香譜云龍涎出大食國)
(其龍多蟠於澤中之大石卧而吐涎然龍涎無香能發衆香故人用以和香)玉頰何勞獺髓毉
(次公酉陽雜爼吳孫和悅鄧夫人常置膝上和弄水精如意誤傷其頓血汚袴帶令毉合藥云得白獺髓雜玉琥珀屑當𥙷滅此痕)
湖面初驚片片飛樽前吹折最繁枝(師退之風折花枝詩春風也是多情)
(思故揀繁枝折贈君)何人會得春風意怕見梅黃雨細時(次公老杜詩云)
(南京西浦道四月熟黃梅湛湛長江去宜冥細雨來)
長恨漫天柳絮輕(子仁韓退之詩楊花榆莢無木思惟解漫天作雪飛)只將飛舞
占清明寒梅似與春相避未解無私造物情
比客南來豈是家醉看參月半横斜他年欲識吳
姬面秉燭三更對此花
㯶筍(并序任元祐六年辛未作)
㯶筍狀如魚剖之得魚子味如苦筍而加
甘芳蜀人以饌佛僧甚貴之而南方不知
也筍生膚毳中盖花之方孕者正二月間
可剥取過此苦澁不可食矣取之無害於
於木而宜於飲食法當蒸熟所施略與笋
同蜜煑酢浸可致千里外今以餉殊長老
贈君木魚三百尾中有鵝黃子魚子夜义剖癭欲
分甘(次公李群玉與王璘聮句群玉破題云芍藥花開菩薩面王璘略不佇思曰㯶櫚葉散夜义頭)籜龍藏
頭敢言美(次公盧仝詩竹林吾所惜新筍好看守万籜抱龍兒攅迸溢林薮師後漢費長房投竹杖於葛陂化爲)
(龍故後世謂笋爲籜龍)願隨𬞞果得自用勿使山林空老死問
君何事食木魚烹不能鳴固其理(縯莊子宿於故人之家故人命豎子殺鴈)
(而烹之豎子謂曰其一能鳴其一不能鳴請奚殺主人曰殺不能鳴者)
次韻曹子方龍山真覺院瑞香花
幽香結淺紫來自孤雲岑骨香不自知色淺意殊
深移栽青蓮宇(次公青蓮宇佛宫也)遂冠薝蔔林(次公維摩經如入薝蔔林惟聞)
(薝蔔香不聞它香)結爲楚臣佩(縯屈原离騷經紐秋蘭以爲佩)散落天女襟(次公天女)
(散花於菩薩大弟子之衣詳見上注)君持風霜節耳冷欹笑音(次公子方爲使故云風霜節唐宣宗)
(曰朕耳冷不知有卿也)一逢蘭蕙質稍回鐡石心(縯皮日休桃花賦序余嘗慕宋廣平之爲)
(相貞資勁貲剛態毅狀疑其鐡心石腸不解婉媚之文)置酒要妍暖養花須晏隂
及此隂晴間恐致慳嗇霖(師俗諺有慳值風嗇值雨之語)綵雲知易
散(次公白樂天詩綵雲易散琉璃脆)鷤鴂憂先吟(縯楚詞恐鷤鴂之先鳴兮百草爲之不芳)明朝
便陳迹試着丹青臨(師臨摹也古人謂林書爲臨書)
蠟梅一首贈趙景貺
天公點酥作梅花此有蠟梅禪老家蜜蜂採花作
黃蠟取蠟爲花亦其物天工變化誰得知(子仁杜詩蒼天變化)
(誰料得)我亦兒嬉作小詩(厚退之詩又不媚笑語不能伴兒嬉)君不見萬
松嶺上黃千葉(次公弟七卷先生留劉景文詩亦云德操按杭州圖經万松嶺在錢塘舊治正南到縣)
(一十里)玉蘂檀心兩竒絶(次公李白詩光景兩竒絶)醉中不覺渡千
山夜聞梅香失醉眠歸來却夢尋花去夢裏花僊
覓竒句此間風物屬詩人我老不飲當付君君行
適吳我適越(次公先生將有會稽之請故也)笑指西湖作衣鉢(子仁唐摭言狀)
(元以下到主司主事請謝衣鉢謂與主司名第同者任禪家謂傳法爲傳衣鉢)
贈朱遜之(并引)
元祐六年九月與朱遜之會議于潁或
言洛人善接花歲出新枝而菊品尤多
遜之曰菊當以黃爲正餘可鄙也昔叔
向聞鬷蔑一言知其爲人予於遜之亦云
黃花候秋節(縯月令季秋之月菊有黃花)遠自夏小正(次公夏小正大戴禮之篇)
(名以蟲魚草木正十二月之節候起於夏后氏故曰夏小正)坤裳有正色(援周易坤六五黃裳元吉)鞠
衣亦令名(縯周官后妃之服有鞠衣鞠之花黃黃隂中之色后蚕服鞠衣隂事也)一從人僞
勝遂與天力爭易性寓非族改顔隨所令新竒旣
易售粹駮定相傾疾惡逢伯厚(厚後漢朱震字伯厚初爲州從事奏済隂太守)
(單匡贓罪并連臣兄中常侍超故三府諺云車如雞棲馬如狗疾惡如風朱伯厚)識眞似淵明(援淵明詩)
(秋菊有佳色裛露撥其英玩此忘憂物遠我違世情)君言我所印(次公維摩經言佛所印可)世論
誰敢評願君爲霜風一掃紫與頳(王父寶瀆記云宣帝異國貢紫菊一莖立曼)
(延數畒味甘食者至死不飢渴)
次韻錢穆父王仲至同賞田曹梅花
寒廳不知春(厚退之荅張徹云勤來得晤語勿惮宿寒&KR0550;)獨立耿玉雪閉門
愁永夜置酒及明發(縯詩小宛明發不寐)忽驚庭戸暁未受煙
雨没浮光風宛轉照影水方折(厚尸子曰水圓折者有珠石方折者有玉)鬢
霜未易掃(厚樂天啄木曲我有兩鬢霜知君銷不得)眉斧親自伐(援文選放乘七發云皓齒)
(蛾眉命曰伐性之斧)惟當此花前醉卧黃昏月(次公李賀泰宫詩醉卧氍毹滿牀月縯林)
(逋梅詩疎影横斜水清淺暗香浮動月黃昏)
三月二十日多葉杏開
零露泫月蘂(厚謝靈運詩嵓下雲方合花上露猶泫)温風散晴葩天公了
不睡連夜開此花(縯武后詔曰明朝遊後苑火急報君知直湏連夜發莫待曉風吹無巳南卓羯鼓)
(錄云元宗嘗遇二月初柳杏將吐命取羯鼓緃擊及回顧柳杏皆巳微析吐笑曰此一事不喚我作天公乎)芳心誰
剪刻(厚退之李花詩誰將平地萬堆雪剪刻作此連天花)天質自清華惱客香無
有弄粧影横斜(子仁林逋梅詩疎影横斜水清淺)中山古戰國(次公中山本晉)
(地智伯分爲中山君也叢臺易水皆是一帶之地)殺氣浮高牙(厚岑參北庭詩日暮上北樓殺氣凝不開)
叢臺餘祇服(縯前漢鄒陽上書曰全趙之時武力鼎士祇服於叢臺之下注云祇服盛服也)易水雄
悲笳(援史記燕丹令荆軻刺秦王賓客送之易水之上高漸離擊筑荆軻和而歌曰風蕭蕭兮易水寒壯士一去兮不復)
(還)自從此花開玉肌洗塵沙坐令游俠窟(厚文選郭景純詩京)
(華游俠窟)化作温柔家(次公中庸言寬裕温柔足有容)我老念江海不飲
空咨嗟劉郎歸何日紅桃爍殘霞明年花開時舉
酒望三巴(盖欲請梓州而歸也)
十一月二十六日松風亭下梅花盛開(共父)
(按年譜先生以紹聖元年十月三日至惠州寓居嘉祐寺松風亭)
春風嶺上淮南村昔年梅花曾斷魂(坡予昔赴黃州春風嶺上見梅花有)
(两絶句明年正月往歧亭道上賦詩云去年今日關山路細雨梅花正断䰟)豈知流落復相見
蠻風蜑雨愁黃昏(次公惠州有蜑子獠類也)長條半落荔枝浦卧
樹獨秀桄榔園豈惟幽光留夜色直恐冷豔排冬
温松風亭下荊棘裏兩株玉蘂明朝&KR1680;(厚李白鵬賦晞扶桑之朝)
(暾)海南仙雲嬌墯砌(厚詩話載徐錯秋声詩井梧紛墯砌次公杜牧云雲嬌惹粉囊)月
下縞衣來扣門(子翬詩縞衣綦巾)酒醒夢斍起繞樹妙意有
在終無言先生獨飲勿歎息幸有落月窺清樽
再用前韻
羅浮山下梅花村玉雪爲骨冰爲䰟(厚唐摭言僧栖白弔劉德仁詩)
(曰忍苦爲詩身到此冰䰟雪魄巳難招駒父杜徐卿二子歌秋水爲神玉爲骨)紛紛初疑月挂樹
(次公杜詩凉月巳紛紛)耿耿獨與參横昏(次公龍城錄載隋開皇中趙師雄遷羅浮一日天寒日暮)
(於梅林間酒肆旁舍見美人淡粧素服出迎時巳昏黑殘雪未消月色微明師雄與語言極清麗芳香襲人因與之扣酒家門共飲)
(少頃一綠衣童子笑歌戲舞師雄醉寢但覺風寒相襲久之東方巳白起視在大梅花樹下上有翠羽啾嘈相頋月落參横但惆悵)
(而巳)先生索居江海上(縯禮記子夏曰吾離群而索居亦巳久矣)悄如病鶴栖
荒園天香國豔肯相顧(厚南部新書李正封詩天香夜染衣國色朝酣酒)知我
酒熟詩清温蓬萊宫中花鳥使(援唐明皇天寶末遣使採民間美女納之宫中)
(號花鳥使)綠衣倒挂扶桑暾(縯嶺南珍禽有倒挂子綠衣紅啄如鷜鵡而小李白鵬賦晞扶桑之)
(朝暾)抱叢窺我方醉卧故遣啄木先㪣門(厚退之詩洛陽窮秋厭窮)
(獨丁丁啄門疑啄木)麻姑過君急掃洒(次公國史𥙷李泌以虚誕自任嘗對客曰令家人速掃洒今夜)
(洪崖先生來有人遺美酒會有客至乃曰麻姑送酒來與君同傾未畢門者曰某侍郞取榼子泌命倒還略無怍色)鳥能
歌舞花能言酒醒人散山寂寂惟有落蘂粘空樽
花落復次韻
玉妃謫墮煙雨村(次公玉妃指言太真妃也)先生作詩與招魂(縯楚)
(詞宋玉哀屈原憂愁山澤魂魄飛散其命將落故作招䰟欲以復其精神延其年夀)人間草木非我對
奔月偶桂成幽昏(厚王充論衡卑得不死之薬於西王母羿妻恒娥窃之以奔月中)暗香
入戶尋短夢青子綴枝留小園披衣連夜喚客飲
雪膚滿地聊相温(次公莊子姑射神人肌膚若冰雪)松明照坐愁不睡
井花入腹清而暾(厚杜詩兒童汲井花慣捷瓶上手子仁夲草井花水令人好顔色與諸水有異井)
(中平旦第一汲者)先生來年六十化(縯莊子籧伯玉行年六十而六十化)道眼巳
入不二門(援維摩詰問文殊如何是不二法門)多情好事餘習氣惜花未
忍都無言留連一物吾過矣(次公北史王晞謂盧思道曰卿輩亦是留連之一物豈真)
(在魚鳥而巳子仁記檀弓子夏曰吾過矣)笑領百罰空罍樽(厚杜詩云數莖白髮那抛得百)
(罰深杯亦不辤)
次韻表兄程正輔江行見桃花
曲士賦懷沙草木傷莽莽(縯史記屈平旣絀乃作懷沙之賦其詞有云陶陶孟夏兮草木)
(莽莽傷懷永哀兮汨徂南土)德人無荆棘坐失嶺嶠阻我兄瑚璉
姿流落瘴江浦净眼見桃花(厚維摩詰經云遠塵離垢得法眼净)紛紛堕
紅雨(次公李賀將進酒歌况是青春將欲暮桃花亂落如紅雨)蕭然振衣祴笑問散花
女(次公維摩經云會中有一天女以天花散諸菩薩大弟子上花全諸菩薩悉皆墮落至大弟子便着不墮於是一切弟子皆以)
(神力去花終不能去)我觀解語花(援天寶遺事太液池千葉白蓮開帝與貴妃宴賞指妃謂左右曰何如此)
(解語花也)粉色如黃土(厚長恨歌傳玄宗駕幸華清宫内外命婦熠燿景從上心泊然若有頋遇左右前後)
(粉色如土詔高力士潜搜外宫得楊玄琰女壽邸次公杜詩美人爲黃土况乃粉黛假)一言破千偈况
爾初不語(次公謂一言尚可以破千偈而况如維摩之默乎)可憐一轉話他日
如何舉(次公禪家以一叚話爲一轉語)故復此微吟(次公漢中山靖王云雍門子一徹吟而孟)
(嘗於邑)聊和鷗鴉櫓江邊閑草木閑客當爲主邇來
子美瘦正坐作詩苦(縯李白與杜甫詩云試問因何太瘦生緫爲從前作詩苦)䄂手焚
筆研(厚退之祭柳子厚文巧匠旁觀束手袖間又陸雲與兄機書云君苗能文每見兄文輒欲焚其筆研)清篇真
謾與(次公杜甫集中詩有漫與九篇大率言對花枊之興也)願君理北轅(厚左傳載楚令尹改乘轅)
(而北之)六轡去如組(緩詩執轡如組)上林桃花開水暖鴻北翥
和子由盆中石菖蒲忽生九花
春荑秋莢兩湏臾神藥人間果有無無鼻何由識
薝蔔(次公薝蔔梔子花也其色白六出而極香佛家以比僧之清行維摩經云如入薝蔔林中唯聞薝蔔香不聞餘香也)
有花今始信菖蒲(次公葛蒲最難得花南史梁武帝母張皇后見之曰見菖蒲花者當冨貴因取吞之)
(生武帝衆人不見也)芳心未飽兩蛺蝶寒意知鳴幾蟪蛄(次公山蝉)
(也孔子曰連山十里蟪蛄之聲猶在於耳又莊子蟪蛄不知春秋注云秋鳴者不及春春鳴不及秋)記取明年
十二節(厚本草圖經菖蒲亦有一寸十二節者)小兒休更籋霜鬚(次公以菖蒲能)
(烏髭鬚故也)
次韻子由月季花再生
幽芳夲長春暫瘁如蝕月且將付造物未易料枯
枿也知宿根深便作紫筍茁乘時出婉娩爲我暖
栗洌先生早貴重廟論推英拔而今城東瓜(縯漢書載)
(秦故東陵侯召平種瓜於長安城東門外)不記召南茇(援詩甘棠美召伯也召伯之教明於南國其辝云蔽)
(芾甘棠勿剪勿伐召伯所茇)陋居有遠寄小圃無闊躡還爲久處
計坐待行年匝(子由明年六十)臘果綴梅枝春杯浮竹葉
(厚竹葉酒名也任便信詩云三春竹葉酒一曲鵾雞絃)誰言一萌動巳覺萬木活
聊將玉蘂新(出謂此攻瑰花)插向綸巾折(次公綸巾晉人之巾盖有白綸巾矣折則折巾)
(處也)
贈嶺上梅
梅花開盡百花開過盡行人君不來(次公盧仝詩鸎花爛漫君不來及至)
(君來花巳老)不趁青梅嘗煑酒要看細雨熟黃梅(次公杜詩南京)
(犀浦道四月熟黃梅)
游太平寺净土院觀牡丹中有澹黃一朵
特竒異爲作一小詩
醉中眼纈自斕斑夭雨曼陀照玉槃(縯法華經佛說法巳入於無罣礙二)
(昧是時天雨曼陀羅花)一朵官黃微拂掠鞓紅魏紫不湏看(子仁)
(鞓紅魏紫牡丹别名見花譜)
三萼牡丹
風雨何年别留真向此邦至今遺恨在巧過不成
雙
雨中賞牡丹
霏霏雨露作清妍爍爍明燈照欲燃明日春隂花
未老故應未忍着酥煎
山茶
山茶相對本誰栽細雨無人我獨來說似與君君
不見爛紅如火雪中開
菜詩五首
春菜
蔓菁宿根巳生菜(次公禮坊記注云葑蔓菁也陳宋之間謂之葑陸機云葑蕪菁幽州人謂之芥方言)
(云蘴蕪菁也陳楚謂之豐齊魯謂之蕘關西謂之蕪菁趙魏謂之大芥其實一物也子仁唐夲注本草蕪菁一名蔓菁乃是崧類)
(劉夢得嘉話錄云諸葛亮所止令兵士獨種蔓菁者取其才出甲生啖一也葉舒可煑食二也久居隨以滋長三也弃去不惜四也)
(回則易尋而採之五也冬有根可&KR1263;食六也比諸𬞞属其利不亦博乎三蜀之人今呼蔓菁爲諸葛菜)韮牙戴土
拳如蕨(堯卿南史周顒傳文惠太子問顒菜食何味最勝顒曰春初早韮秋末晚菘又魯直詩云蕨芽巳作小兒拳)
(子仁李白詩不知舊行徑初拳幾枝蕨)爛蒸香薺白魚肥碎點青蒿凉餅
滑宿酒初消春睡起細履幽畦掇芳辣(次公杜牧晚晴賦雨晴秋)
(容新沐兮忻遶園而細履)茵陳甘菊不負渠(次公杜牧詩十載青春不負公)鱠縷堆
盤纖手抹(次公自首句至此言徐州所有之春菜也)北方苦寒今未已雪底
波稜如鐡甲豈知吾蜀冨冬𬞞霜葉露芽寒更茁
久抛松菊猶細事(次公魏武謂荀或曰此豈細事而吾忘之)苦筍江豚那忍
說明年投劾徑湏歸莫待齒搖并髮脫(次公自北方苦寒至終篇)
(懷鄕里之物也魯直和云比方春𬞞嚼冰雪妍暖思采南韭苗水䬫姑置之苦菜黃雞羹穇滑蓴絲色紫菰首白蔞蒿味甜蔊頭辣生𦵔入湯翻手成芼以)
(薑橙誇縷抺驚雷菌子出萬釘白鵝截掌鼈解甲琅玕森深未飄蘀軟炊香秔煨短茁萬錢自是宰相事一飯且從吾黨說公如端爲苦笋歸明日青衫誠可脫)
元脩菜(并序)菜美者吾鄕之巢巢元脩嗜
之余亦嗜之元脩云使孔北海見當復
云吾家菜耶因謂之元脩菜余去十有
五年思而不可得元脩適自蜀來見余
於黃乃作是詩使歸致其子而種之東
坡之下云(次公世說言語門載梁國楊氏子九歲注云楊脩也甚聦惠孔君平詣其)
(父父不在乃呼兒出爲設果果有楊梅孔指曰此是爾家果兒荅日未聞孔雀是孔子家禽)
彼美君家菜鋪田綠茸茸豆莢圓且小槐芽細而
豊種之秋雨餘擢秀繁霜中欲花而未萼一一如
青蟲(次公此篇紀叙爲詳頗爲形容之工巢菜蜀人皆識之内地人非親見巢菜者不知其工也)是時青
裠女採擷何怱怱烝之復湘之(次公詩于以湘之注烹也)香色蔚
其饛(次公饛字盛器滿貌詩云有饛簋飱)點酒下塩䜴(次公陸機云千里蓴羹未下塩豉)縷
橙芼薑葱(次公芼擇也詩云左右芼之祖可退之詩芼以椒與橙)那知雞與豚但
恐放筯空(子仁杜詩言魚鱠曰落碪何曾白紙濕放筯未斍金盤空)春盡苗葉老耕飜
煙雨叢潤隨甘澤化暖作青泥融始終不我負力
與糞壌同我老忘家舍楚音變兒童此物獨嫵媚
(次公唐太宗曰我但見魏徵嫵媚耳)終年繫余胸君歸致其子囊盛勿
函封(子仁王羲之青李來禽帖云青李來禽櫻桃日給藤子皆囊盛爲佳凾封多衣生足下所䟽云此果佳可爲致子當)
(種之吾篤喜果今在田里惟以此爲事故逹爲足致此子者則大惠也)張騫移首蓿(縯漢書大宛馬嗜苜)
(蓿張騫始爲武帝言之遣使持千金請宛善馬采首蓿種歸種之離宫館旁云)適用如葵菘(次公苜蓿亦可)
(爲菜茹故云如葵菘)馬援載薏苡(厚後漢馬援傳初援在交趾常餌薏苡實用能輕身省慾以勝瘴氣及軍)
(還載之一車欲以爲種後人有譛之者以爲前所載還皆明珠文犀)羅生等蒿蓬懸知東坡
下鹵化千鍾長使齊安人(堯祖黃州舊名斉安)指此說兩翁
雨後行菜
夢回聞雨聲喜我菜甲長平明江路濕並岸飛兩
槳天公真富有乳膏瀉黃壌霜根一番滋風葉漸
俯仰未任筐筥載巳作杯盤想艱難生理窄(厚杜詩人)
(生留滯生理難斗水何直百憂寬)一味敢專饗(次公王羲之云有一味之甘割而分之也)小摘
飯山僧(厚杜詩自鋤稀菜中小摘爲情親)清安寄真賞芥藍如菌蕈
脆美牙頰響白菘類羔豚冒土世蹯掌(厚說文獸足謂之番通作)
(蹯左傳宰夫胹熊蹯不熟)誰能視火候小竈當自養
和子由種菜久旱不生
新春階下笋芽生厨裏霜韲倒舊甖時遶麥田求
野薺強爲僧舍煑山羹園無雨潤何須歎身與時
違合退耕欲看年華自有處鬢間秋色兩三莖(子仁)
(子由詩云家居閑暇厭長日欲看年華上菜莖)
煑菜(并序)
吾借王參軍地種菜不及半畒而吾與
過子(終年飽菜夜半飲醉)無以解酒輒擷菜煑之
味含土膏氣飽風露雖粱肉不能及也
人生湏底物而更貪耶乃作四句
秋來霜露滿東園蘆菔生兒芥有孫我與何曾同
一飽不知何苦食雞豚(縯何曾性大奢侈一食萬錢猶云無下箸処耳)
菌蕈詩一首
與參寥師行園中得黃耳簟
遣化何時取衆香(縯維摩詰遣化菩薩往衆香國礼彼佛足言頋得世尊所食之餘欲於娑婆世界施作佛)
(事於是香積如來以衆香鉢盛滿香飯與化菩薩悉飽衆會)法筵齋鉢久凄凉寒𬞞病甲
誰能採落蘂空畦半巳荒老楮忽生黃耳菌故人兼致
白牙薑蕭然放筯東南去又入春山筍蕨鄕(族筯見前註)
增刊校正王狀元集注分類東坡先生詩卷十四
