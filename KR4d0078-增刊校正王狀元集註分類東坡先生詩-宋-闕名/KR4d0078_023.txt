增刊校正王狀元集註分類東坡先生詩卷之二十三
遊賞
詩五十六首
和子由踏青(次公子由踏青詩序云眉之東門十數里有山曰蟇頤山上有亭榭松竹)
(山下臨大江每正月八日士女相與遊嬉飲酒於其上謂之踏青也)
春風陌上驚微塵遊人初樂歲華新人閑正好路
傍飲麥短未怕遊車輪城中居人厭城郭喧闐曉
出空四鄰歌鼓驚山草木動簞瓢散野烏鳶馴何
人聚衆稱道人遮道賣符色怒嗔宜𧖟使汝蠒如
甕(堯卿太平廣記曰園客者濟隂人嘗種五色香草積十年報其實一日有五色蛾止其旁客收而畜之至蚕時有女夜半至自)
(称客妻道蚕之狀客與俱蚕得一百二十頭蠒皆如甕每繰一頭六十日乃尽遂俱仙又陸亀蒙詩云紅蚕緣枯葉青蠒大如甕)
積如連山破瓢爲輪土爲釡爭買不翅金與紈(次公)
(荻箔乃薦蚕之貝瓢輪土釡乃繰絲之物爭買三者以急於用所以甚於金紈也)憶昔與子皆童丱
(次公丱音慣束髮之皃詩云緫角丱兮)年年廢書走市觀(次公太史公言讀楽毅之报燕王書未嘗)
(不廢書泣)市人争誇闘智巧野人喑啞遭欺謾(次公退之詩厥罪在)
(欺謾)詩來使我感舊事不悲去國悲流年(次公杜詩去國悲王粲)
自金山放船至焦山(敬夫杭州啚經云焦山普済院在金山之東)
金山樓觀何耽耽(次公耽耽屋深貌文選有大厦耽耽)撞鐘擊鼓聞淮南
焦山何有有脩竹採薪汲水僧兩三雲霾浪打人
迹絶時有沙戶祈春𧖟我來金山更留宿而此不
到心懷慙同遊盡返决獨往賦命窮薄輕江潭
清晨無風浪自湧中流歌嘯倚半酣老僧下山驚
客至迎笑喜作巴人談自言久客忘鄕井只有彌
勒爲同龕困眠得就紙帳暖飽食未厭山𬞞甘山
林飢餓古亦有無田不退寧非貪展禽雖未三見
黜(次公柳下惠爲士師三黜)叔夜自知七不堪(縯嵆叔夜与山巨源書有必不堪者七甚不可)
(者二)行當投劾謝簪組我爲佳處留茅庵(吳人謂水中可爲田者爲)
(沙焦山長老中江人也)
遊徑山(十朋按徑山事狀云徑山乃天目東北峯也中有徑路後通天目故謂之徑山)
衆峯來自天目山勢若駿馬奔平川中塗勒破千
里足金鞭玉鐙相迴旋(次公刘禹錫詩飛鳶操慶雲清景相回旋)人言山住
水亦住下有萬古蛟龍淵(次公水經曰於潜縣北天目山山極高峻東面瀑布下注成沼)
(名曰蛟龍池池水入西溪西溪合于浙江〇十朋徑山事狀云國一大師因獵者導自重岡之西至于危峯之北石岩之隈坐于石)
(床之上有頃有素衣老人前而致拜師曰汝何人也曰龍也師曰何以至此曰自師到此吾属五百皆不安息師若久住于此我將)
(挈其属歸天目願捨此地爲師立錫之所師許之乃請師登山絶頂入五峯之間中有大湫指謂師曰吾家若去此湫當漲留一穴)
(水愼勿湮之我將時至而衛師今此一穴尚存謂之龍井言訖不見於是雲霧晦冥風兩驟作連夜不息及明旣霁湫水尽涸漲沙)
(遂平北峯之隙復有草庵可居師乃止焉庵蓋龍所爲今庵基見在諸草不生)道人天眼識王氣結
茅宴坐荒山顚(次公道人指言欽禪師也十朋事狀云大師諱法欽吳郡崑山人姓朱氏年二十二馬)
(素禅師見而識之躬爲去髮謂師曰汝乘流而行遇徑而止師至臨安東北山下而問之樵者曰此山中謂之徑塢乃求挂錫之地)
(四顧无人適遇苫盖覆罝罘師就之宴坐獵者見之以其地結廬与師居之)精神貫山石爲裂(十朋)
(事狀云永大中師坐北峯石屏下見白衣儒士拜於前自言是巾子山人也長安佛法有難我聞師道行高邈願度爲沙弥往救師)
(曰汝有何術對曰我誦俱胝觀音呪其功无比師曰吾坐後石屏汝能呪令破否曰可遂叱之石屏裂爲三片今謂之喝石岩師知)
(神異爲去髮给衣賜名惠崇至京師与術士競惠崇告勝云)天女下試顔如蓮(縯高僧嵬戒行嚴潔)
(有一天女寄宿嵬曰吾心若死灰无以革囊見試)寒䆫暖足來扑渥(次公朴渥兔也木蘭歌雄)
(兔脚扑朔雌兔眼迷離扑朔一本作扑渥〇十朋事狀云師有白兔二常跪于杖屨之間)夜鉢呪水降蜿
蜒(厚佛圖澄傳㐮國成塹水源抱竭石勒問澄何以致水澄曰今當敕龍取水乃坐繩床燒安息香呪數百言如此三日水)
(泫然微流有一小龍長次公古注所引非鉢中降龍事拘朴子云外國方五六寸許有頃水大至士能神呪者臨川禹步吹氣龍即浮出長十餘)
(丈方士一吹縮至一寸取着壷中遇旱出龍而雨集此事相類)雪眉老人朝扣門(次公宣室志載任頊居深山中嘗一)
(日閉關晝坐一翁扣門來謁曰我非人也乃龍也)願爲弟子長參禅(次公龍見孫思邈称弟子)
(以爲言〇十朋此以上並係徑山实事當以徑山事狀注者爲是如趙次公注者皆牽合但不欲盡去之爾)爾來廢
興三百載奔走吳會輸金錢飛樓湧殿壓山破朝
鍾暮鼓驚龍眠晴空偶見浮海蜃落日下數投村
鳶有生共處覆載内擾擾膏火同烹煎(縯莊子山木自寇也膏火)
(自煎也)近來愈覺世議隘每到寬處差安便嗟余老
矣百事廢却尋舊學心茫然(次公李白行路難杖劒四顧心茫然)問龍
乞水歸洗眼(龍井水洗病眼有效)欲看細字銷殘年(韓詩夜書細字杜看射猛虎終殘年)
冬至日獨遊吉祥寺(詳見前吉祥寺牡丹花詩注)
井底微陽回未回(次公月令冬至則水泉動故云)蕭蕭寒雨濕枯荄
何人更似蘇夫子不是花時肯獨來
後十餘日復至
東君意淺著寒梅千朵深紅未暇裁(次公此言東君止著寒梅而巳此所)
(以爲意也千朵深紅則言吉祥寺之牡丹)安得道人殷七七不論時節遣花
開(厚鶴休潤州寺各其事殷七七字文祥周寶舊識之及移鎮浙西鶴林寺杜鵑高丈餘每春月爛漫寺僧相傳言貞元中有僧)
(自天台移種之自後營飾花院鎻閉時或窺見二女子共遊樹下俗傳女子花神也宝一日謂七七曰鶴林之花天下竒絶常聞能)
(作非時花今重九將近能開此花副此日乎七七乃前二日往鶴林焉中夜女子來謂七七曰妾爲上玄所命司此花今与道者開)
(之然此花非久即歸閬苑矣於是女子瞥然不見及九日爛漫如春寶驚異遊賞累日花俄不見其後兵火焚寺樹失根株信歸閬)
(苑矣次公劉禹錫詩云不論時節請開關)
遊道場山何山
道埸山頂何山麓(次公何山以何鍇讀書得名故後句云高人讀書夜逹旦)上徹雲峯
下幽谷(次公古詩滅迹入雲峯又云平明登雲峯詩出自幽谷)我從山水窟中來尚
愛此山看不足陂湖行盡白漫漫青山忽作龍蛇
盤山高無風松自響誤認石齒號驚湍山僧不放
山泉出屋底清池照瑶席階前合抱香入雲月裏
仙人親手植(次公詳味其意盖言桂樹也)出山回望翠雲鬟碧瓦
朱欄縹緲間(次公杜詩碧瓦朱甍照城郭)白水田頭問行路小溪
深處是何山高人讀書夜逹旦(次公高人謂何鍇前漢劉向或不寐達旦)至
今山鶴鳴夜半(援北山移文蕙帳空兮夜鶴怨春秋繁露曰鶴知半夜鶴水鳥也夜半水立感其生氣則)
(益喜而鳴)我今廢學不歸山山中對酒空三歎(次公記清廟之瑟朱)
(絃而䟽越一唱而三嘆子仁梗陽人有獄魏戊將受路閻没女寬諫入比置三歎魏子曰置食三嘆何也同辝曰願以小人之腹)
(爲君子之心属厭而巳)
正月二十一日病後述古邀往城外尋春
屋上山禽苦喚人檻前冰沼忽生鱗(次公鱗盖言水也郭景純遊山詩閶)
(闔西南來潜波喚鱗起注云兊爲閶闔風水波渙然如魚鱗之起也)老來厭伴紅裙醉(縯退之詩不解)
(文字飲惟能醉紅裙)病起空驚白髮新(次公李白寄遠詩朱顔凋落尽白髮一何新)卧聽
使君鳴鼓角(厚晉王述爲會稽太守以母喪居郡境王羲之代述止一弔述每聞角声謂羲之當詣巳如此)
(者累年而羲之竟不頋次公公孫讃旣邀先生尋春雖病餘言鼓角鳴於地中太守之出得鳴鼓角聞鼓角則整冠巾而往)
試呼稚子整冠巾(厚杜曰笑倩傍人爲正冠次公陶稚子候簷隙韓我欲收㰸加冠巾)曲
欄幽榭終寒窘一看郊原浩蕩春(次公杜詩古栢行崔嵬枝榦郊原古)
自昌化雙溪館下步尋溪源至治平寺二
首(子功按昌化縣圖經云双溪館在縣治前)
亂山滴翠衣裘重(厚杜牧詩水声侵笑語嵐翠撲衣裳〇次公王維詩山路元无雨空翠湿人衣)雙
澗響空牎戶搖飽食不嫌溪筍瘦穿林閑覓野芎
苗却愁縣令知游寺(次公愁怕縣令知而有送迎)尚喜漁人爭渡橋
(是使舍者与之争席之意)正似醴泉山下路桑枝刺眼麥齊腰
每見田園輙自招倦飛不擬控扶摇(縯陶潜歸去來詞鳥倦飛而知還莊)
(子摶扶搖而上九万里)共疑楊惲非鋤豆(厚楊惲荅孫會宗書載其詩曰田彼南山蕪穢不治)
(種一頃豆落而爲萁人生行樂耳須冨貴何時漢宣帝聞而惡之坐死)誰信劉章解立苗(援刘)
(章忿刘氏不得聀常入侍高后燕飲進歌舞曰請爲太后言耕田太后曰若生而爲王子安知田乎章曰深耕漑種立苗欲䟽非其)
(種者鉏而去之太后嘿然〇次公先生之意以爲方仕官之際而欲自招於田園人之所疑而不信也)老去尚飡
彭澤米(厚陶潜爲彭澤令在縣公田悉令種秫妻子固請種秔乃以二頃五十畒種秫五十畒種秔次公陶潜爲彭)
(澤令曰安能爲五斗米折腰鄕里小兒耶)夢歸時到錦江橋(次公錦江橋今在成者大慈寺前所過石)
(橋是巳)宦遊莫作無家客(次公摭遺集吕仙翁詩三千里外無家客七百年來雲水身)舉
族長懸似細腰(次公退之詩細腰不自乳舉族長孤懸)
五月十日與吕仲甫周邠僧惠勤惠思清
順可久惟肅義詮同泛湖游北山
三吳雨連月湖水日夜添尋僧去無路(任杜牧詩石路尋僧去此)
(生應不逢)㶑㶑水拍簷駕言徂北山得與幽人兼清風
洗昏翳晚景分穠纖縹緲朱樓人斜陽半疎簾臨
風一揮手悵焉起遐瞻世人騖朝市獨向溪山廉
此樂得有命(次公孟子得之不得曰有命)輕薄神所殱
病中遊祖塔院(無巳按杭州圖經云祖塔法雲院開成二年唐文宗建太平興國六)
(年改作今額)
紫李黃瓜村路香烏紗白葛道衣涼閉門野寺松
隂轉欹枕風軒客夢長因病得閑殊不惡(厚晉王凝之妻謝氏)
(初適凝之還甚不梨叔安曰王郎逸少子不悪汝何恨也)安心是藥更無方(次公傳灯錄惠可謂逹磨)
(曰我心未寕乞師與安師曰將心來與汝安曰覓心了不可得師曰我與汝安心竟)道人不惜階前水
借與匏樽自在嘗
與周長官李秀才遊徑山二君先以詩見
寄次其韻二首(堯卿周邠字開祖汝南人)
少年飲紅裙(縯退之詩不解文字飲惟能醉紅裙)酒盡推不去(厚晉書鄧侯挽不留)
(謝令推不去)呼來徑山下試與洗塵霧(堯卿王凝之妻謝氏譏弟兄學不進曰塵霧經)
(心爲天分有限邪)癡馬惜鄣泥臨流不肯渡(援晉書王済善解馬性嘗乘一馬著連乾)
(鄣泥前有水終不肯渡済云此必是惜鄣泥使人解去便渡)獨有汝南君從我無朝暮
肯將紅塵脚暫著白雲屨嗟我與世人何異笑百
步(縯孟子以五十步笑百步)功名一破甑弃置何用顧(厚後漢郭太傳孟敏客居)
(太原荷甑墮地不顧而去林宗見而問其意對曰甑巳破矣視之何益林宗異之因勸令遊斈十年知名)更憑陶靖
節往問征夫路(援陶渊明歸去來云問征夫以前路恨晨光之熹微陶謚靖節先生)
龍亦戀故居百年尚來去(堯卿山中有龍嵓也)至今雨雹夜殿
闇風纏霧而我弃鄕國大江忘北渡便欲北山前
築室安遲暮又恐大幽獨(任杜詩空山无以慮幽獨)歲晚霜入屨
同遊得李生側足隨蹇步(師文選詩四逹虽平直蹇步愧无良)孔明不自
愛臨老起三顧(縯諸葛亮出師表言臣本布衣躬耕於南陽先帝不以臣卑鄙猥自枉屈三顧臣於草廬)
(之中咨臣以當世之事)吾歸便却掃(縯江文通恨賦言馮衍閉關却掃〇厚南史沈炯字初明閉關却掃)
(無所交接)誰踏門前路(子仁第三聮句使李白詩臨流不肯渡似惜錦鄣泥)
再遊徑山
老人登山汗如濯到山困卧呼不覺覺來五鼓日
三竿(縯刘禹錫詩日出三竿春霧消江頭蜀客競蘭橈〇師南斉天文志永明五年十一月丁亥日出三竿其色黃赤暈)
始信孤雲天一握(古語云孤雲两角去天一握次公芝田錄興元有路通巴州険峻処謂之孤雲雨)
(角諺云孤雲兩角去天一握言極高也先生本注止称古語今詳注之)平生未省出艱險兩
足慣曾行犖确(厚退之詩山石犖确行徑微)含暉亭上望東𬈑凌
霄峯頭挹南獄共愛絲杉翠終亂誰見玉芝紅玉
琢白雲何事自來往明月長圓無晦朔(山有白雲峯明月庵)塚
上雞鳴猶憶欽山前鳳舞遠徵璞(次公憶欽欽禅師也思璞郭璞也欽禅師)
(說法時常有白雞來聽璞詩天目山前兩乳長龍飛鳳舞到錢塘〇十朋徑山事狀云自國一大師居山猛獸不搏鷙鳥不擊有雞)
(常隨法會不食生類師之長安雞長鳴三日不食而死今有靈雞塚)雪牎馴兔元不死(注見前遊徑山)
(詩)煙嶺寒猿苦難捉從來白足傲生死(堯卿高僧曇始入道之後大有)
(殊迹游化關中足白於面跣涉泥水未嘗沾汗天下咸呼白足按曇始和尚在關中時赫連勃勃斬戮關中而始遇害連遭數刃尽)
(不能傷於是隠遁山林後拓跋燾再入關中博陵崔浩猜忌佛法而專信天師宼謙皓爲燾所任僞魏太平七年尽滅佛教軍兵燒)
(掠寺院僧尼苟有竄者追捕得必梟斬始聞之乃下山杖錫宫門有司奏曰有一道士足白於面今到宫門燾令斬之不傷遽以奏)
(燾燾怒自以所佩刀斫之數下俱无傷損又法苑珠林曰白足阿練長安道人也戒行精高)不怕黃巾把
刀槊(次公刘禹錫白足赤髭之侶黃巾賊也後漢賊有赤眉黃巾之號)榻上雙痕凛然在
劒頭一吷何須角(以上皆山中故事十朋徑山事狀云第三代法済大師諱洪諲吳興烏程人姓吳)
(氏咸通八年嗣法位始至是山遇黃巢之乱巢之偏帥領卒千人至而見師宴坐不起以劒揮禅坐者再見師神思湛然帥乃異之)
(献金宝再拜而去今禅坐尚在二劒迹亦存云〇次公莊子道仁義於戴晉人之前猶劒首之一吷)嗟我昏頑晚
聞道與世齟齬空多學靈水先除眼界花(龍井水洗眼有效也)
(注見前徑山詩中)清詩爲洗心源濁騷人未要逃競病(縯梁武帝)
(於華光殿燕飲聮句令沈約賦韻餘競病二字未賦曹景宗便操筆立成其辝曰去時兒女悲歸來笳鼓競借問行路人何如霍去)
(病)禪老但喜聞剥啄(援退之詩剥剥啄啄有客至門)此生更得幾回
來從今有暇無辭數
與梁先舒煥泛舟得臨釀字二首
彭城古戰國(縯彭城徐州也古大彭氏之國自春秋至唐末多戰争之地〇次公漢高項羽刘𥙿皆起彭城)
孤客倦登臨汴泗交流處(援退之詩汴泗交流郡城角)清潭百丈深
故人輕千里足蠒來相尋(縯吳入郢申包胥走素乞師足皆生蠒)何以娱
佳客潭水洗君心
老守厭簿書先生罷函丈(厚礼席間函丈〇次公罷函丈言舒煥也時煥爲教授)風
流魏晉間談笑羲皇上(縯魏晉間士尚清談慕逹節視名教吏事爲俗陶淵明自謂羲皇上)
(人)洪河忽巳過水色渌可釀君母輕此樂此樂清
且放
攜妓樂遊張山人園(玉父雲龍山人張天驥也)
大杏金黃小麥熟墯巢乳燕拳新竹故將俗物惱
幽人(厚晉書王戎傳戎每與阮籍爲竹林之遊戎嘗後至籍曰俗物巳復來敗人意戎笑曰卿軰意亦復易敗耳)細
馬紅粧滿山谷(子功李白詩吳姬十五細馬䭾)提壷勸酒意雖重(次公)
(提壷鳥名提壷之聲俗倣之如云提壷盧)杜鵑催歸聲更速(縯世傳蜀主杜宇死其魄爲鳥名曰杜鵑)
(聲若云杜詩曰昔日蜀天子化作杜鵑似老烏或言一名子規非也今春夏之間月夜有鳥聲若云不如歸去者此爲子規蓋與杜)
(鵑自别耳〇堯祖成都古今記蜀之先有望帝名杜宇)酒闌人散却關門寂歷斜陽
挂疎木(厚陶詩朔雲吐風寒寂歷窮秋時〇次公刘禹錫龍陽縣歌汝門草綠見吏稀寂歴斜陽照懸鼓)
遊張山人園
壁間一軸煙蘿子盆裏千枝錦被堆(次公煙蘿子今所畫修養者多有之)
(雨句蓋寫所見子翬錦被堆一名粉團兒花如月桂而小粉紅色或微黃色葉亦相類而有刺枝柯纖長高丈餘往往作架承之)
慣與先生爲酒伴不嫌刺史亦顔開纖纖入麥黃
花亂(縯司空圖詩綠樹連材暗黃花入麥稀)颯颯催詩白雨來(任杜詩片雲頭上黑)
(應是雨催詩)聞道君家好井水歸軒乞得滿瓶回
與頓起孫勉泛舟探韻得未字
牎前堆梧桐牀下鳴絡緯(縯絡緯促織也〇師吳淑秋賦絡緯悲啼蟋蟀宵征〇子仁李)
(白詩離家未幾月絡緯嗚中閨〇養源遯斎閑覽云浙人呼螽斯之善鳴者爲絡緯織女)佳人尺書到客
子終夜喟朝來一樽酒晤語聊自慰秋蠅巳無聲
霜蠏初有味當爲壯士飲眥裂湏磔蝟(縯刘惔稱桓温眼如紫石)
(稜湏作蝟毛磔)勿作兒女懷坐念蠨蛸畏(援詩曰蠨蛸在戶)山城亦何
有一笑瀉肝胃泛舟以娛君魚鼈多可餼縱爲十
日飲(次公史記秦昭王遺平原君書曰頋與君爲十日之飲)未遽主人費吾儕俱
老矣耿耿知自愧寧能傍門戶啼笑雜猩狒(縯左思賦猩猩)
(啼而就禽狒狒笑而被格〇師猩猩形若狗而人面善與人言被執將死則相對而泣狒狒狀如人面長黑身有尾踵見人則笑笑)
(則脣掩目)要將百篇詩一吐千丈氣蕭條歲行莫迨此
霜雪未明朝出城南遺迹觀楚魏(厚彭城本宋地而其後斉楚魏滅末三分)
(其地)西風迫吹帽(次公吹帽使孟嘉事而退之云霜風破佳菊嘉節迫吹帽)金菊亂如沸
願君勿言歸輕别吾所諱(次公刘備言許汜之求田問舍曰元龍所諱也元龍陳登字)
遊惠山(并序)
余昔爲錢塘倅往來無錫未嘗不至惠山旣去
五年復爲湖州與高郵秦太虚杭僧參寥同至
覽唐處士王武陵竇羣朱宿所賦詩愛其語清
簡蕭然有出塵之姿追用其韻各賦三首
夢裏五年過覺來雙鬢蒼還將塵土足一步漪瀾
堂(次公惠山在常州无錫縣漪瀾堂寺中堂名)俯窺松桂影仰見鴻鶴翔烱
然肝肺間巳作冰雪光虚明中有色清淨自生香
還從世俗去永與世俗忘
薄雲不遮山疎雨不濕人蕭蕭松徑滑策策芒鞵
新嘉我二三子皎然無緇磷(次公此即論語磨而不磷涅而不緇也今使无緇磷)
(字則李白云趙璧无緇磷)勝遊豈殊昔清句仍絶塵弔古泣舊史
疾讒歌小旻哀哉扶風子難與巢許鄰(謂竇羣縯竇羣扶風人)
(隠居毗陵以節操聞徵拜左捨遺後爲御史中丞探李吉甫隂事帝辨其誣將誅羣吉甫救之乃免〇次公小旻是疾讒之詩也許)
(由巢父言此者以羣嘗隠居故耳)
敲火發山泉烹茶避林樾(厚楚人謂兩樹交隂之下曰樾)明牎傾紫
盞色味兩竒絶(次公李白詩新粧蕩新波光景兩竒絶)吾生眠食耳一飽
萬想滅(子仁杜詩傾身營一鮑少許便有餘)頗笑玉川子饑弄三百月(縯盧)
(仝詩開縅宛見諫議面首閱月團三百片)豈如山中人睡起山花發一甌誰
與共門外無來轍
端午遍遊諸寺得禪字
肩輿任所適(次公王獻之嘗經吳郡聞顧辟疆有名園先不相識乘平肩輿徑入)遇勝輙留
連焚香引幽步酌茗開淨筵微雨止還作小䆫幽
更妍盆山不見日草木自蒼然(次公先生詩話自云僕爲吳興有遊飛英寺詩)
(云微雨止還作小牎幽更妍盆山不見日草木自蒼然自非至吳越不見此境也)忽登最高塔眼界
窮大千(師釋氏云三千大千世界)卞峯照城郭(敬夫吳興統記云卞山在烏程縣北一十八里)
震澤浮雲天(子次吳興統記云具區藪太湖也一名震澤廣一百八十三里)深沉旣可
喜曠蕩亦所便幽尋未云畢(子仁杜詩幽尋事隨去〇任李白詩幽尋無前期)
墟落生晚煙(師陶淵明詩依依墟里煙)歸來記所歷耿耿清不眠
道人亦未寢孤燈同夜禪
泛舟城南會者五人分韻賦詩
得人皆苦炎字四首
城中樓閣似魚鱗不見清風起白蘋(次公宋玉風賦曰起於青蘋之)
(末今湖州有白蘋洲故變用白蘋)試選苕溪最深處(次公苕溪四水之一名四水合爲一溪曰苕溪)
(曰前溪曰餘不溪曰霅溪)仍呼我軰不羈人窺船野鶴何曾下(次公)
(下字如列子鷗鳥舞而不下之下)見燭飛蟲空自馴遶郭荷花一千頃
誰知六月下塘春
苦熱誠知處處皆(厚唐文宗聮句人皆苦炎熱)何當危坐學心齋(次公)
(管子弟子聀篇危坐鄕师顔色無怍又漢茅容避雨樹下危坐愈恭莊子顔回曰回不飲酒不茹葷者數月矣若此可以爲心斎乎)
海螯要共詩人把(次公畢卓云左手持蟹螯)溪月行遭霧雨霾鄕
國飄零斷書信弟兄流落隔江淮便應築室苕溪
上荷葉遮門水浸階
紫蠏鱸魚賤如土得錢相付何曾數(次公杜詩得錢師相覓沽酒不)
(復疑又後漢謠曰何間姹女能數錢)碧筩時作象鼻彎白酒微帶荷心苦
(縯張君房脞載歷城北有使君林魏正始中鄭公慤於三伏之際率賓僚避署於此取大荷葉盛酒以簮刺令與柄通屈莖上輪囷)
(如象鼻傳翕之名爲碧筩歷下皆效之云酒味雜蓮氣香冷勝於他酎〇次公李白云白酒初熟山中歸又梁簡文帝詩神蔡上荷)
(心)運肘風生看斫膾(次公礼記深衣格之高下可以運肘也運肘風生亦依莊子運斤成風也)隨
刀雪落驚飛縷(縯杜詩饔子左右揮霜刀鱠飛金盤白雪高〇次公張景陽七命曰乃命攴離飛霜鍔紅)
(肌綺散素膚雪落又潘岳西征賦云饔人縷切鑾刀若飛應刃落爼靃靃霏霏〇師杜甫姜侯設鱠詩無聲細下落飛雪有骨巳剁)
(觜春葱)不將醉語作新詩飽食應慙腹如鼓(次公談藪載高爽題)
(鼓朝孫挹云身有八尺圍腹内無寸腸面皮如許厚受打未遽央)
橋上遊人夜未厭共依水檻立風簷樓中煑酒初
嘗芡月下新粧半出簾南郭清游繼顔謝(次公顔則顔延年謝)
(則謝靈運或云謝安顔眞卿皆爲吳興太守)北牎歸卧等羲炎(厚陶潜夏月虚閑高卧北牎之)
(下清風颯至自謂羲皇上人今言羲炎羲則伏羲炎則炎帝)人間寒熱無窮事自笑疎
頑不受痁(次公痁瘧疾也其爲狀一寒一熱今云不受痁則不聽寒熱之侵也)
與王郎昆仲及兒子邁遶城觀荷花登峴
山亭晚入飛英寺分韻得月明星稀四首
(伯恭吳興統記云峴山在州南五里本名顕山晉吳興太守叚康於此山上起顕亭後改曰峴山亭)
昨夜雨鳴渠曉來風襲月蕭然欲秋意溪水清可
啜環城三十里處處皆佳絶蒲蓮浩如海時見舟
一葉(次公退之詩共泛瀟湘一葉舟)此間眞避世青篛低白髮(次公青篛)
(言笠也師唐隱士張志和詩青篛笠碧蓑衣斜風細雨不湏歸)相逢欲相問巳逐驚鷗没
(次公杜詩白鷗没浩蕩杜本世多作波他曰得善本乃是没字先生云才波一波字便覺全篇無精神令押此韻又以發明杜詩)
清風定何物可愛不可名所至如君子草木有嘉
聲我行本無事孤舟任斜横(次公宼萊公詩孤舟盡日横)中流自
偃仰適與風相迎舉杯屬浩渺樂此兩無情(次公兩無)
(情言風與水也)歸來兩溪澗雲水夜自明
苕水如漢水鱗鱗鴨頭青(縯李白詩遥看漢水鴨頭綠恰似蒲萄初醱醅)吳
興勝襄陽萬瓦浮青冥我非羊叔子愧此峴山亭
(厚晉書羊祐字叔子鎮㐮陽嘗詣峴山慨然歎息顧鄒湛等曰云云見二十卷生日次劉景文詩韻註)悲傷意則
同歲月如流星從我兩王子(子仁謂王適王遹也)高鴻插脩翎
湛輩何足道當以德自銘
吏民憐我懶鬪訟日巳稀能爲無事飲(厚史記陳軫謂犀首曰公)
(何好飲也曰無事也)可作不夜歸(援詩厭厭夜飲不醉无歸縯解道康齊地記曰齊有不夜城蓋古者有日)
(夜中照於東境故來子立此城以不夜爲名任杜詩無風雲出塞不夜月臨關蓋不夜者乃月明如晝也)復尋飛英
遊盡此一寸暉撞鍾履聲集顛倒山雲衣我來無
時節杖屨自推扉莫作使君看外似中巳非
與胡祠部遊法華山
(無巳蘇州圖經云法華山興福院在吳興西三十里)
陂湖欲盡山爲界始見寒泉落高派道人未放泉
出山曲折虚堂瀉清快使君年老尚兒戲綠棹紅
船舞澎湃(縯綠棹紅船作流杯之戲)一笑翻柸水濺裙(縯裴慶餘佐李紳幕嘗遊)
(江舟子誤濺近侍衣公變色裴遽爲詩曰滿額鷦黃金縷衣翠翹浮動玉釵垂從教水濺羅衣濕知是巫山行雨歸公大悅)餘歡
濯足波生隘長松攙天龍起立蒼藤倒谷雲崩壞
仰穿蒙密得清曠一覽震澤吁可怪(次公魯靈光殿賦吁可畏乎其駭人)
(也)誰云四萬八千頃渺渺東盡日所曬(次公退之詩白日萬里曬)
歸塗十里盡風荷清唱一聲聞露薤(是日樂工有作此聲者次公挽)
(歌有蒿里薤露之曲言薤頭露也今先生却壓露薤字蓋緣杜詩有盈筐承露薤句也)嗟予少小慕眞
隱(子仁宋何尚之致仕方山爲退居賦以明所守後還攝職表淑乃錄古人隱士有迹無名者爲眞隱傳以嗤焉)白髮
青衫天所械忽逢佳士與名山何異枯楊便馬疥
君猶鸞鶴偶飄墯六翮如雲豈長鎩(次公鎩書云翦羽也故文選有)
(鍛羽字六翮如揚子所謂鷦鵬冲天不在六翮又莊子云翼若垂天之雲師顔延年五君詠鵉翮有時鎩龍性誰能馴又韓詩外傳)
(曰鴻㪯千里所持六翮耳)不將新句紀兹遊恐負山中清淨債
又次前韻贈賈耘老
具區吞滅三州界(次公震澤太湖也一各具區地志云南從湖州長城縣界北入常州晉陵縣界又入)
(無錫縣界晉陵之東入蘇州吳縣界周回六百五十四里養源蘇州圖經云具區按蘇常湖秀四州界内有大小山七十二洞庭居)
(其一焉)浩浩湯湯納千派從來不著萬斛船(次公杜詩蕩蕩萬斛船影)
(若揚白虹)一葦漁舟恣奔快(次公詩誰謂河廣一葦杭之)仙壇古洞不可
到(次公十道記云太湖廣三萬六千頃下有地道潜通巴陵昔龍威文人之所居姑蘇上有臺吳王闔廬之所居此豈)
(所謂仙壇古洞者乎)空聽餘瀾鳴湃湃今朝偶上法華嶺縱觀
始覺人寰隘山頭卧碣弔孤冡下有至人僵不壞
空餘白棘網秋蟲無復青蓮出幽怪(事見木院碑)我來徙
倚長松下(縯文選詩褰裳順蘭芷徙倚引芳樽)欲掘茯苓親洗曬聞道山
中富竒藥往往靈芝雜葵薤詩人空腹待黃精生
事只看長柄械(杜子美詩云長鑱長鑱白木柄我生託子以爲命〇次公杜詩下句云黃精無苗白日盛)
(短衣數挽不掩脛黃魯直云天下杜詩本皆作黃精字唯有一本作黃獨至讀本草羊條下云芋魁一名黃獨然後悟杜詩黃獨指)
(言芋魁則先生所見杜詩猶天下之衆本耳〇伯恭冷齋夜話魯直曰杜詩云黃獨無苗山雪盛俗人易曰黃精子美流離亦未至)
(作道人劒客食黃精也〇次公變山雪爲白日非是又杜詩云三春濕黃精一食生毛羽又云掃除白髮黃精在)今年
大熟期一飽食葉微蟲眞癬疥(賈云今歲有小蟲食葉不甚爲害次公傳言)
(患之小者猶癬疥也)白花半落紫穟香攘臂欲助磨鎌鎩安得
山泉變春酒與子一洗尋常債(次公杜詩酒債尋常行處有人生七十古來稀)
(〇縯孫濟權之叔也嗜酒不治産常醉屡欠酒緍人皆笑之済恬然自若謂人曰尋常行坐處欠人酒債欲貨此緼袍償之又古詩)
(云典盡春衣無可奈尋常行處欠人錢)
安國寺尋春
卧聞百舌呼春風起尋花柳村村同(縯杜詩步屧隨春風村村自花柳)
(子仁鮑明遠詩行樂篇云春風太多情村村花柳好)城南古寺脩竹合小房曲檻
欹深紅看花歎老憶年少對酒思家愁老翁(次公杜詩徧勸)
(腹腴愧年少軟炊香飯緣老翁)病眼不羞雲母亂鬢絲強理茶煙中
(厚杜牧之題禪院詩今日鬢絲禪榻畔茶煙輕颺落花風)遥知二月王城外(縯王城在洛陽)玉
仙洪福花如海(次公玉仙洪福僧寺名)薄羅勻霧蓋新粧快馬
爭風鳴雜佩玉川先生眞可怜一生耽酒終無錢
(縯玉川先生盧仝也有詩云天下薄夫苦耽酒玉川先生也耽酒薄夫有錢恣長樂先生無錢養澹泊有錢無錢俱可怜百年驟過)
(如流川)病過春風九十日獨抱添丁看花發(援盧仝示添丁詩云)
(數日不食強強行何忍索我抱看滿樹花)
雨晴後步至四望亭下魚池上遂自乾明
寺前東岡上歸二首
雨過浮萍合(次公退之詩云綠槐萍合不可芟)蛙聲滿四鄰海棠眞
一夢梅子欲嘗新拄杖閑挑菜鞦韆不見人慇懃
木芍藥(厚唐開元中禁中呼牡丹爲木芍藥)獨自殿餘春
高亭廢巳久下有種魚塘(次公范蠡齊民要術有種魚法)暮色千山入
春風百草香(任詩遟日江山麗杜春風花草香)市橋人寂寂古寺竹
蒼蒼鸛鶴來何處號鳴滿夕陽
與子由同遊寒溪西山(師寒溪西寺在武昌縣属湖北路)
散人出入無町畦(次公莊子櫟社見夢於匠石曰子幾死之散人又焉知散才而陸亀蒙自號江湖散)
(人又莊子云彼且無町畦亦與之爲無町畦)朝遊湖北暮淮西(次公黃州在淮南西道)高
安酒官雖未上(次公高安筠州也按穎濱遺老傳云子瞻以詩得罪轍從坐謫監筠州塩酒税)兩
脚垂欲穿塵泥與君聚散若雲雨共借此日相提
攜(次公退之詩云此日足何惜)千搖萬兀到樊口(次公即武昌樊口也)一箭放
溜先鳧鷖層層草木暗西嶺瀏瀏霜雪鳴寒溪(次公)
(西嶺寒溪皆在黃州對岸)空山古寺亦何有歸路萬頃青玻瓈(次公)
(萬頃玻瓈言水之色似之先生又曰共飲玻瓈江)我今漂泊等鴻鴈江南江北無
常栖幅衣不擬過城市欲踏徑路開新蹊(路有直入寒溪不過)
(武昌者)却憂别後不忍到見子行跡空餘悽吾儕流
落豈天意自坐迂闊非人擠行逢山水輙羞歎此
散人出入無町畦(次公莊子櫟社見夢於匠石曰子幾死之散人又焉知散才而陸亀蒙自號江湖散)
(人又莊子云彼且無町畦亦與之爲無町畦)朝遊湖北暮淮西(次公黃州在淮南西道)高
安酒官雖未上(次公高安筠州也按穎濱遺老傳云子瞻以詩得罪轍從坐謫監筠州塩酒税)兩
脚垂欲穿塵泥與君聚散若雲雨共借此日相提
攜(次公退之詩云此日足何惜)千搖萬兀到樊口(次公即武昌樊口也)一箭放
溜先鳧鷖層層草木暗西嶺瀏瀏霜雪鳴寒溪(次公)
(西嶺寒溪皆在黃州對岸)空山古寺亦何有歸路萬頃青玻瓈(次公)
(萬頃玻瓈言水之色似之先生又曰共飲玻瓈江)我今漂泊等鴻鴈江南江北無
常栖幅衣不擬過城市欲踏徑路開新蹊(路有直入寒溪不過)
(武昌者)却憂别後不忍到見子行跡空餘悽吾儕流
落豈天意自坐迂闊非人擠行逢山水輙羞歎此
去未免勤鹽&KR1085;(縯退之送窮文有云太學四年朝虀暮塩)何當一遇李八百
(厚李八百名脫蜀人也歴世見之時人計之年八百歲因以爲號晉書言脫妖術惑衆以鬼道療病又署人官位時人多信事之爲)
(王敦所殺次公按神仙傳李八百蜀人也人莫知其名或隱山林或出市&KR1185;其徒唐公房爲仙事具在本傳子仁陳摶傳言有)
(一人青巾短褐叩陳希夷門未報倏去追之見老人衣鹿皮曰此神仙李八百也動則八百里)相哀白髮分
刀圭(李八百宅在筠州〇援本草丸散藥有云刀圭者十分方寸匕之一堆如梧桐子大也子仁李白詩金丹别後知)
(傳得乞取刀圭救病身)
上巳日與二三子攜酒出游隨所見輙作
數句明日集之爲詩故詞無倫次(伯恭先生志林云黃)
(州定慧院東小山上有海棠一株時繁茂每歲盛開時必爲置酒巳五醉其下矣令年復與參寥及二三子訪)
(焉則園巳易主人雖市井人然以余故稍加培治山上多老枳木花白而員香色皆不凡以余故亦得不伐旣)
(飲復憩於尚氏之弟尚所居竹林花木皆可喜醉卧閣上稍醒聞坐客崔成老弹雷琴作悲風曉角錚錚然意)
(謂非人間也晚乃步出城東入何氏韓氏竹園遂置酒竹隂下興尽乃徑歸元豊七年三月初三日也)
薄雲霏霏不成兩杖藜曉入千花塢(次公莊子原憲杖藜應門)柯
丘海棠吾有詩(子仁按黃州東坡啚云柯山四望直南高丘也故亦名柯丘東西隅海棠一株甚茂故云)
(柯丘海棠也)獨秀深林誰敢侮三杯卯酒人徑醉(子仁退之詩三杯取)
(醉不復論一生長恨春何許)一枕春睡日停午(次公先生詩又云三杯軟飽後一枕黑甜餘)竹
間老人不讀書留我閉門誰教汝(子仁晉王徽之傳吳中士大夫家有竹欲)
(觀之便出造竹下嘯詠良久主人掃洒請坐徽之不顧將出主人閉門徽之賞之盡&KR0794;而去)出簷藂枳十
圍大寫眞素壁千蛟舞(子仁按東坡圖云柯丘南尚氏家有叢枳甚大公嘗自爲啚之故云)
(寫真素壁千蛟舞者也)東坡作塘今幾尺(仔塘在東坡雪堂下先生詩又云會當作塘徑千步)攜
酒一勞農工苦却尋流水出東門壞垣古塹花無
主(次公杜詩桃花一簇開無主)卧開桃李爲誰妍對立鵁鶄相媚嫵
(次公鄭文寶詩日暖鳬鷖行哺子溪深桃李卧開花)開缾藉草勸行路不惜春衫
汙泥土褰裳共過春草亭扣門却入韓家圃(子仁按東)
(坡啚云春草亭韓家圃皆在東門外)轆轤繩斷井深碧(師廬仝詩三入寺曦未來鹿盧無䋲井百)
(尺渴心歸去生塵埃)鞦韆索掛人何所映簾空復小桃枝乞漿
不見譍門女(乞漿事見留别釋迦完牡丹呈趙倅詩注)南上古臺臨斷岸雪
陣翻空迷仰俯故人餽我玉葉羹火冷煙銷誰爲
煑﨑嶇束緼下荒徑(子翬前蒯通傳云里婦夜亡肉逐婦里母即束緼請火於亡肉家云治狗争肉)
(死遂還婦)婭奼隔花聞好語(次公李賀詩沙路歸來聞好語)更隨落景盡
餘樽却傍孤城得僧宇主人勸我洗足眠(次公先生詩又有云)
(洗足關門聽雨眠)倒牀不復聞鍾鼓(次公杜詩睡美不聞鍾鼓傳)明朝門外
泥一尺始悟三更兩如許平生所向無一遂兹遊
何事天不阻固知我友不終窮豈弟君子神所予
(次公詩豈弟君子神所勞矣)
日日出東門
日日出東門(子仁東坡啚云東門近東坡之門也在乾明寺前五十步今無矣)步尋東城
遊城門抱關卒笑我此何求我亦無所求駕言寫
我憂(次公先生詩話言吾有語云日日出東門步尋東城遊又云駕言寫我憂章子厚謂参寥曰前步而後駕何其上下)
(紛紛也僕聞之曰吾以尻爲輪以神爲馬何曾上下乎参寥曰子瞻文過有理似孫子荆曰所以枕流欲洗其耳所以漱石欲砺其)
(齒詩駕言出遊以寫我憂)意適忽忘返路窮乃歸休懸知百歲後
父老說故侯(次公百歲後字見下文注故侯字取漢書言召平云故秦東陵侯也)古來賢逹
人此路誰不由(次公羊祐遊峴山顧謂從事鄒湛曰自有字宙便有此山由來賢逹勝土登此遠望如我)
(与卿者多矣皆湮滅無聞使人悲傷如百歲後有知䰟嵬猶應登此也)百年寓華屋千載歸
山丘何事羊公子不肯過西州(厚謝安甥羊曇爲安所愛安薨後輟樂弥年行)
(不由西州路嘗因大醉扶路唱樂不斍至西州門左右白曰此西州門曇悲感不巳以馬策叩扉誦曹子建詩曰生存華屋処零落)
(歸山丘因慟哭而去)
同王勝之游蔣山(縯舊名鍾山漢末廣陵人蔣子文爲金陵尉討賊死于山下孫)
(權爲立廟改山名蔣山子仁勝之名益柔)
到郡席不暖(縯傳云孔席不暖墨突不黔)居民空惘然好山無十
里遺恨恐他年欲欵南朝寺(厚山中寺多是六朝行宫東晉宋齊梁陳皆都江表)
(謂之南朝)同登北郭船朱門收畫戟(次公畫戟正指言本荆公宅也)紺宇
出青蓮(荆公宅以爲寺)夾路蒼髯古(次公指言松檜也先生詩又云山中只有蒼髯叟數黑肅)
(蕭管送迎)迎人翠麓偏龍腰蟠故國(縯山脊死轉若蟠龍之狀孔明名之曰龍蟠山)
(〇次公寰宇記載孔明謂吳帝曰鍾山龍蟠石城虎踞眞帝王都也)鳥爪寄曾巔(厚山有鳥爪峯〇次公高)
(僧傳至公生於鷹巢手類鳥瓜死葬此山上舊注非是)竹杪飛華屋松根泫細泉
峯多巧障日江遠欲浮天(子仁水衡記曰天下之至多者水焉浮天而載地)略彴
横秋水(次公略彴横木橋也陸龜蒙詩頭經略彴冠微亞腰插岺箵帶矗頻)浮屠插暮煙(子仁)
(釋氏造塔謂之浮圖)歸來踏人影雲細月娟娟(次公古詩娟娟新月體)
至眞州再和二首
老手王摩詰(縯王維字摩詰嘗有詩曰夙世謬詩客前身老畫師)窮交孟浩然論
詩曾伴直(厚孟浩然爲王維所知維待詔金銮殿召之商較風雅忽遇上幸維所浩然錯愕伏牀下維不敢隱因之)
(奏聞上欣然曰朕素聞其人因得召見命吟詩浩然念曰北關休上書南山歸弊廬不才明主奔多病故人疎上曰朕未嘗弃人自)
(是卿不求進因命放歸南山〇師南史劉孝標言利交有五四曰窮交)話舊巳忘年北上難
陪驥東行且趁船離亭花映肉(縯杜詩寄呈蘇渙侍御云憶子初尉永嘉去紅)
(顔白面花映肉)醉眼鷺窺蓮柂轉三山没風回五两偏(次公五兩字如)
(字郭景純江賦有云規五兩之動静而李善注引兵書曰凡候風法以雞羽重八兩建五丈旗取羽繋其巔立軍營中許愼淮南子)
(注曰綄候風也音桓楚人謂之五兩又五臣之翰曰五兩鳥毛爲之置竿之上以候風)荒祠過瓜步(縯揚)
(州江都縣瓜步鎮乃往真州渡口也)古甃墯松巔聞道清香閤(次公韋應物詩宴寢凝清)
(香)新篘白玉泉莫教門掩夜坐待月流天(厚謝莊月賦白露暖)
(空素月流天)小院檀槽閙空庭樺燭煙公詩便堪唱爲付
小嬋娟
公顔如雪柏千載故依然笑我無根柳(子仁退之詩浮雲柳絮無)
(根蔕)空中不待年(師劉義慶世說云顧悅之與晉簡文帝同年悅之早白帝問卿何以先老對曰蒲柳之姿)
(望秋先隕松栢之質隆冬轉茂)肯留歸闕旆坐待逆風船特許門傳
鑰那知箭起蓮(縯蓮花漏法以水浮箭爲候)相逢月上後小語坐
西偏(子仁退之庭柳詩朝日出其東我常坐西偏)流落千帆側(厚劉禹錫詩沉舟側畔千帆過病木)
(前頭百樹春)追思百尺巔躬耕懷谷口(援揚子云谷口鄭子眞耕乎嵓石之下名振于)
(京師)水石羡平泉(縯唐李德裕平泉莊周四十里名花異草鉛松怪石靡不畢致〇次公李衛公詩序云後)
(世以平泉一石一花移他處者非李氏子孫)茆屋歸元亮(厚陶詩養眞衡茆下庶以善自名淵明一字元)
(亮)霓裳醉樂天(援曰樂天嘗侍宴觀舞霓裳曲愛之及在杭州集諸妓教焉)行聞宣室
召(厚前漢賈誼傳誼謫長沙文帝思誼徵之至入見上方受釐坐宣室遂問以鬼神之事)歸近御爐
煙(次公唐人詩從事不須輕御史滿身猶帶御爐煙)未用歌池上(縯樂天有池上樂之詩)隨
宜教李娟(厚樂天爲蘇州和元稹霓裳歌云李娟張態君莫嫌亦擬隨宜且教取)
孟震同遊常州僧舍三首(子仁震東平人嘗爲黃州通判)
年來轉覺此生浮(次公莊子其生若浮其死若休)又作三吴浪漫遊(次公)
(唐人元結自稱爲浪上人呼之爲漫郎又曰漫浪於人間)忽見東平孟君子夢中相對
說黃州(無巳先生君子泉銘序云孟君亨之篤斈而力行克有常德信於朋友一時皆稱之曰此君子也因號之孟君)
(子君通守齊安其圃有泉岸不加損水不加益因名之曰君子泉又先生有跋云孟君名震字亨之及進士第爲承議郎)
湛湛清池五月寒(次公五月寒不應寒而寒也杜詩五月松風冷佛骨又云鑑湖五月凉又曰因驚四)
(月雨聲寒皆其類也)小山無數碧㠝岏穉杉戢戢三千本(厚戢戢多皃盧)
(仝月蝕詩萬國赤子戢戢魚頭生也)旦作凌雲合抱看
知君此去便歸耕笑指孤舟一葉輕(次公退之詩共泛清湘一葉舟)
待向三茆乞靈雨(縯三茆指言茆山也茆君兄弟三人皆爲神仙而苑山則大茆之所隱也在江寕府)
(句容縣也)半篙流水送君行
同秦仲二子雨中游寶山
平明巳報百吏散半日來陪二子閑立鵲低昂煙
雨裏(次公東方朔外傳武帝宴坐朔執戟在殿階旁屈指獨語上從殿上見朔呼問之對曰殿後与樹上有鵲立松枝上)
(東向而鳴)行人出没樹林間
(子君通守齊安其圃有泉岸不加損水不加益因名之曰君子泉又先生有跋云孟君名震字亨之及進士第爲承議郎)
湛湛清池五月寒(次公五月寒不應寒而寒也杜詩五月松風冷佛骨又云鑑湖五月凉又曰因驚四)
(月雨聲寒皆其類也)小山無數碧㠝岏穉杉戢戢三千本(厚戢戢多皃盧)
(仝月蝕詩萬國赤子戢戢魚頭生也)旦作凌雲合抱看
知君此去便歸耕笑指孤舟一葉輕(次公退之詩共泛清湘一葉舟)
待向三茆乞靈雨(縯三茆指言茆山也茆君兄弟三人皆爲神仙而苑山則大茆之所隱也在江寕府)
(句容縣也)半篙流水送君行
同秦仲二子雨中游寶山
平明巳報百吏散半日來陪二子閑立鵲低昂煙
雨裏(次公東方朔外傳武帝宴坐朔執戟在殿階旁屈指獨語上從殿上見朔呼問之對曰殿後与樹上有鵲立松枝上)
(東向而鳴)行人出没樹林間
鳴(劉夢得有詩記羅浮夜半見日事山不甚高而夜見日此可異也〇厚夢得詩云隂陽迭用事乃俾夜作晨伊喔天雞鳴)
(扶桑色昕昕赤波千萬里湧出黃金輪)南樓未必齊日觀(縯漢官儀泰山東南名曰日觀雞一鳴見)
(日始出長三丈許)鬱儀自欲朝朱明(山有二石樓今延祥寺在南樓下朱明洞在冲虚觀後云是蓬)
(萊第七洞天厚黃庭内景經高奔日月吾上道欝儀結鄰善相保注云鬱儀奔日之仙也)東坡之師抱
朴老(援葛洪字稚川自號抱朴子也)眞契久巳交前生玉堂金馬久
流落(厚揚雄解嘲云歷金馬上玉堂有日矣)寸田尺宅今誰耕(縯黃庭經云寸田尺)
(宅可理生盖道家以丹田曰寸田面曰尺宅也)道華亦嘗啖一棗(唐永樂道士侯道華竊食鄧天師藥)
(仙去永樂有無核棗人不可得道華燭得之予在歧下亦嘗得食一枚)契虚正欲仇三彭(唐僧)
(契虚遇人導游稚川仙府眞人問曰汝絶三彭之仇乎契虚不能荅)鐵橋石柱空連橫(山有鐡橋石柱)
(人罕至者)杖藜欲趁飛猱輕雲谿夜逢瘖虎伏(山有啞虎廵山)斗
壇晝出銅龍獰(冲虚觀後有朱眞人朝斗壇近於壇上獲銅龍六銅魚一)小兒少年
有竒志中宵起坐存黃庭(厚黃庭内景經云脾神常在字䰟庭晝夜存之可長生注云䰟)
(庭即黃庭也)近者戲作凌雲賦(援司馬相如奏大人賦武帝大悅飄飄然有凌雲氣遊天地之間意)
筆勢彷彿離騷經負書從我盍歸去羣仙正草新
宫銘汝應奴隷蔡少霞我亦季孟山玄卿(唐有夢書新宫銘者)
(云紫陽真人山玄卿撰其略曰良常西麓原澤東池新宫宏宏崇軒䡾䡾又有蔡少霞者夢人遣書碑略曰公昔乘鱼車今履瑞雲)
(躅空仰塗綺輅輪囷其末題云五雲書閣吏蔡少霞書)還湏略報老同叔贏糧萬
里尋初平(子由一字同叔〇縯莊子南榮趁贏糧而見老子神仙傳黃初平牧羊有一道士攜至金華山其後兄初)
(起尋之但見白石問羊何在初平叱石曰起起皆成羊也)
正月二十四日與兒子過頼仙芝王原秀
才僧曇穎行全道士何宗一同游羅浮道
院及栖禪精舍過作詩和其韻寄邁迨一
首(十朋栖禅寺在惠州豊湖上)
斷橋隔勝踐(次公勝踐勝遊也竒勝而踐履之処)脫屨欣小揭(次公揭音去計反詩)
(曰深則厲淺則揭注云以衣涉水爲厲由帶以上爲揭言褰衣也)瘴花巳繁紅官柳猶疎
細(縯杜詩市橋官柳細江路野梅香)斜川二三子悼歎吾年逝(厚陶淵明游斜)
(川詩序云天氣澄和風物閑美與二三鄰曲同遊斜川又云悲日月之遂往悼吾年之不留)凄凉羅浮館
風壁頽雨砌黃冠常苦饑迎客羞破袂仙山在何
許歸鶴時墯毳﨑嶇食松黃(厚本草圖經松枝上黃粉名松黃山人及時拂取作)
(湯點之)欲救齒髮弊坐令禪客笑一夢等千歲栖禪
晚置酒蠻果粲蕉茘(援韓退之羅池廟碑荔子丹兮蕉葉黃雜肴𬞞兮進侯堂)齋厨
釡無羹野餉籃有蕙嬉游趁時節俯仰了此世猶
當洗業障更作臨水禊(厚應劭風俗通褉者㓗也故於水上盥㓗之也)寄書陽
羡兒并語長頭弟(次公陽羡兒言迈也長頭弟則言迨也陽羡乃常州二子在常州也迨之長頭先生)
(前集有詩可見其實)門戶各努力先期畢租稅
次韻程正輔游碧落洞
空山不難到絶境未易名(厚白樂天水齋詩絶境應難到同心豈易求)何時
謪仙人(縯賀知章一見李白呼爲謪仙人)來作鈞天聲(援史記趙蕳子疾五日不知人)
(及寤語大夫曰我之帝所游於釣天廣樂九奏万舞其声動人也)胷中幾雲夢(縯司馬相如子虚賦斉人)
(言其青丘之澤吞楚雲夢者八九而扵胷中曾不芥蔕也)餘地多恢宏長庚與北斗錯
落綴冠纓(厚曹子建與陳琳書云披翠雲以爲衣戴北斗以爲冠)黃公獻紫芝(厚崔琦四)
(皓頌昔商山四皓者盖角里先生綺里季夏黃公東園公也秦世道成德消坑黜儒術乃退而作歌曰莫莫高山深谷滅哉瞱瞱紫)
(芝可以療飢唐虞世遠吾將何歸駟馬高盖其憂甚大富貴畏人兮不如貧賤之肆志也〇子翬按本草紫芝味甘温保神益精氣)
(久服輕身不老)赤松餽青精(次公赤松古神仙名也青精仙飯名如真誥載霍山有道者鄧伯原受靑精石飯之)
(法杜詩云豈無青精飯使我顔色好)谿山久寂寞請續離騷經抱枝寒蜩
咽繞耳飛蚊清謫仙撫掌笑笑此羽皇銘我頃嘗
獨游自適孤雲情君今又継往霧雨愁青冥感君
兄弟意尋羊問初平(縯黃初平牧羊有道士將至金華山而得道他日其兄初起尋之但見白石而)
(不見羊問羊所在初平叱石盡起成羊也)玉牀分箭鏃(次公玉牀丹砂所生之処也丹砂如箭鏃者良)不
忍獨長生詩成輙寄我妙絶陶謝并(次公陶潜謝靈運也杜詩云陶謝不)
(枝梧風騷共指激)孤鴻方避弋(援揚子鴻飛冥冥弋人何慕焉)老驥猶在坰(次公魏武帝樂)
(府老驥伏櫪志在千里在坰以言其閑散也詩駉駉牝馬在坰之野)鳥獸如可羣(縯論語鳥獸不可與同羣)
(吾非斯人之徒與而誰與)永寄槁木形(援莊子形若槁木心若死灰)何山不堪隱
飲水自脩齡(厚白樂天詩我心旣無苦飲水亦自飽)
徐元用使君與其子端嘗邀僕與兒子過
同遊金山浮金堂戲作此詩
昔與徐使君共賞錢塘春愛此小天笁(次公錢塘杭州也小天笁則杭)
(州佛寺有上下兩天笁意者令浮金堂之景稍似之故有小之稱也)時來中聖人(見贈孫莘老七絶注)松
如遷客老酒似使君醇(子仁梁書頋憲之爲建康令清儉強力甚得民和故京師飲酒者得)
(醇旨輒号爲頋建康)繫舟藤城下弄月鐔江濱(次公藤州之縣名曰鐔津)江月
夜夜好雲山朝朝新(次公陳後主詩云壁月夜夜滿瓊樹朝朝新)使君有令
子(子仁南史禇渊嘗謂任昉父遥曰聞卿有令子相爲喜之所謂百不爲多一不爲少)眞是石麒麟(援徐)
(陵生數歲僧宝誌見之曰此天上石麒麟也)我子乃散材(縯莊子匠石見櫟社曰此散材也)有
如木輪囷(援鄒陽云蟠木根柢輪囷離竒)二老白接䍦(縯襄陽小兒歌山簡曰倒着白接䍦)兩
郎烏角巾(次公杜詩錦里先生烏角巾)醉卧松下石(子仁李白詩云夜卧松下石飢餐石中髓)
扶歸江上津浮橋半没水揭此碧鱗鱗(次公揭音憩詩云淺則揭)
(牽衣渡水也鱗鱗言水波如鱗)
上堵吟(子仁水經注云堵陽縣有堵水旁有白馬塞孟逹爲新城守登之而嘆曰刘封申犹據金)
(城千里市更失之呼爲上堵吟音韻哀切有惻人心今水次尚欹之堵水盖入沔者也)
臺上有客吟秋風悲聲蕭散飄入空臺邊遊女來
竊聽欲學聲同意不同君悲竟何事千里金城兩
稺子白馬爲塞鳳爲關山川無人空且閑我悲亦
何苦江水冬更深鯿魚冷難捕(子仁鯿魚襄陽所出孟浩然所謂搓頭縮項鯿)
悠悠江上聽歌人不知我意徒悲辛
重遊終南子由以詩見寄次韻
去年新柳報春回今日殘花覆綠苔溪上有堂還
獨宿誰人無事肯重來古琴彈罷風吹坐山閤醒
時月照杯(子仁令趙宗有弹鳴鹿与張果之宿西溪堂皆東坡去年詩中事也)嬾不作詩君
錯料舊逋應許過時陪(子仁子由所寄詩云定邀道士弹鳴鹿誰与溪堂共酒杯應有新詩)
(還寄我与君和取當遊陪)
杭外遊山
山平村塢迷野寺鍾相荅晚隂生林杪落日猶在
塔行招兩社僧共步青雲月送客渡石橋迎客出
林樾幽尋本眞性往事聽徐說錢王方壯年此邦
事輕俠鄕人鄙貧賤異類識英傑立石像興王遺
址今岌嶪(見臨安三絶注)功勲三吳定冨貴四海甲歸來父
老藏崇高畏輕壓(縯錢越王始以卿兵破走黃巢復以八都兵討劉漢宏并越州以奉董昌而自)
(居於杭及昌以越叛則誅昌以併越尽有浙東西地)詩人工譏病此欲恣挑抉流
傳後世人談笑資口舌是非今巳矣興廢何倉卒
持歸問禪翁笑指浮漚没
柳子玉以詩見邀同刀丈遊金山
君年甲子久相逢(縯左傳絳縣老人曰臣生之歲正月甲子朔四百有四十五甲子矣師曠曰七十五)
(年矣)難向君前說老翁更有方瞳八十一奮衣矍鑠
走山中
射獵詩五首
司竹監燒葦園因召都巡檢柴貽勗左藏
以其徒會獵園下
官園刈葦歲留槎深冬放火如紅霞枯槎燒盡有
根在春雨一洗皆萌芽黃狐老兔最狡捷賣侮百
獸常矜誇年年此厄竟不悟但愛蒙密爭來家(次公)
(退之宴喜亭記猿狖所家魚龍所宫)風迴熖卷毛尾熱欲出巳被蒼鷹遮
野人來言此最樂徒手曉出歸滿車巡邊將軍在
近邑呼來颯颯從矛义戍兵久閑可小試(子仁吳王闔閭謂孫)
(武曰可以小試勒兵乎)戰鼓雖凍猶堪檛雄心欲摶南澗虎陣
勢頗學常山蛇(縯孫子言兵如常山之蛇擊其首則尾應擊其尾則首應擊其中則首尾俱應諸葛孔明)
(造八陣圖桓温見之曰此常山蛇势也〇子仁杜牧之詩常山蛇陣势緃横)霜乾火烈聲爆野
飛走無路號且呀迎人截來砉逢箭避犬逸去窮
投罝擊鮮走馬殊未厭(次公漢陸賈謂其子曰數擊鮮母久溷汝爲也注鮮爲新殺之肉)
但恐落日催栖鵶弊旗仆鼓坐數獲(縯周官大司馬羣吏弊旗注弊)
(仆也)鞍挂雉兔肩分麚主人置酒聚狂客紛紛醉語
晚更譁燎毛燔肉不暇割飲啖直欲追羲媧(厚伏羲女媧未)
(有火化食鳥獸之肉茹毛飲血)青丘雲夢古所咤(縯司馬相如賦子虚過姹烏有先生言對斉王)
(曰楚有七澤嘗見其一名曰雲夢方九百里又烏有先生之言斉曰秋田乎青丘彷徨乎海外吞若雲夢者八九其於胷中曾不芥)
(蔕)與此何啻百倍加苦遭諫䟽說夷羿(援魏絲諫晉侯引虞人之)
(箴曰在帝夷羿冒于原獸)又被賦客嘲淫奢(次公賦客指言司馬相如揚子雲也相如子虚賦爲)
(烏有先生荅楚使曰足下不称楚王之德厚而盛推雲夢以爲驕奢言滛楽而㫫侈靡切爲足下不取也揚雄傳上將大誇胡人以)
(多禽獸雉從至射熊館上長楊賦以諷)豈如閑官走山邑放曠不與趨朝
衙農工巳畢歲云暮車騎雖少賓殊佳酒酣上馬
去不告獵獵霜風吹帽斜(厚北史獨孤信嘗因獵日暮馳馬入城其帽微側詰旦人有戴)
(帽者咸慕信而側其帽焉堯卿永叔詩獵獵歸袖風中斜)
和梅戶曹會獵鐵溝
山西從古說三明(縯後安定皇甫威明燉煌張然明武威叚紀明並知名㫫逹京師称爲凉州三明贊)
(曰山西多猛三明麗從)誰信儒冠也捍城(縯詩曰﨣﨣武夫公侯干城)竿上鯨鯢
猶未掩(近梟數盗厚左傳楚莊王言古者明王伐不敬取其鯨鯢而封之以爲大戮)草中狐兔
不湏驚(縯杜詩草中狐兔尽何益天子不在咸陽宫)東州趙傁飲無敵南國
梅仙詩有聲(次公左氏言趙栴云趙傁在後又梅福人謂之梅仙子仁石鼎聮句序云侯喜新有能詩声)
不向如皐閑射雉(是日唯梅趙不射厚左傳賈大夫惡娶妻而美三年不言不笑御以如皐射雉)
(獲之其妻始笑而言次公皐者澤名也如訓往也言御其妻而往於皐澤也然自古楽府詩已誤使楽府詩有雉子班三篇皆使如)
(皐字張正見曰唯當度弱水不怯如皐箭毛処約曰能使如皐路相追巧笑婦江㧾曰暫往如皐路當令巧笑開上两篇猶未斍其)
(誤至江揔詩如皐上暫往宇盖誤指如皐两字爲地名矣今先生亦承此誤乎)歸來何以得卿卿
(援世說王安豐妻常卿安豐豐豐曰婦人卿羇礼爲不敬婦荅曰愛卿親卿所以卿卿我不卿卿誰復卿卿)
祭常山回小獵(堯卿熙寕八年作)
(漢匈奴傳冒頓嘗爲之)相趁飛蝱小放弓一長嘯目送孤鴻矯
(縯嵆康四言詩云手揮五絃目送歸鴻)吟詩忘鞭轡不語頭自挑(次公杜詩巢父悼頭)
(不肯住)歸來仍脫粟(縯公孫洪飯脫粟)鹽䜴煑芹蓼(次公陸機云千里蓴羹未)
(下塩䜴)何似雷將軍(堯卿將軍雷勝華隂人也玉父唐令狐潮圍雍丘雷万春立城上面中六矢而不動)
(滛謂張廵曰向見雷將軍乃知足下軍令矣)兩眼霜鶻皎黑頭巳爲將(次公此亦挨傍)
(黑頭將軍語也)百戰意未了馬上倒銀鉼(次公杜詩馬上誰家白面郎臨階下馬坐人牀不通)
(姓字麄豪甚指點銀鉼索酒嘗)得兔不暇燎少年負竒志(次公張華傳物志言乘槎者云)
(人有竒志)蹭蹬百憂繞(次公詩逢此百憂老杜詩嘗命萹曰百憂集)回首英雄人
老死亦不少青春還一夢餘年眞過鳥(次公盖使老杜向云餘生)
(如過鳥故謂之真以明之師李太白詩主猶鳥過目胡乃自結束景公一何愚牛山淚相續)莫上呼鷹臺
平生笑劉表(縯㐮陽耆舊傳云刘表任荆州刺史築臺名呼鷹仍作野鷹來曲飬源㐮沔記刘表呼鷹臺)
(在縣東七里高三丈周七十里)
將官雷勝得過字代作
胡騎入回中(厚回中在定安高平有險阻蕭關在其比鎮戎境也)急烽連夜過短刀
穿虜陣濺血貂裘涴一來輦轂下愁悶惟欲卧今
朝從公獵稍覺天宇大(次公劉禹錫詩始斍天宇大)一雙鐵絲箭
未發手先唾射殺雪毛狐(次公倣老杜射殺林中雪色鹿也)腰間餘一箇
題詠上詩三十二首
九月中曾題二小詩於南溪竹上旣而忘
之昨日再遊見而錄之
湖上蕭蕭疎雨過山頭靄靄暮雲横(次公退之詩靄靄春空雲)陂
塘水落荷將盡城市人歸虎欲行
舟人苦炎熱(次公唐元宗與柳公權䏈句云人皆苦炎熱我爱夏日長)宿此喬木灣
清月未及上黑雲如頽山(敬夫後漢光武紀王尋營中晝有雲如壞山當營而隕)
萬竅號地籟衝風散天池(厚莊子地籟則衆竅是巳又云大塊噫氣其名爲風是唯无作)
(作則萬竅怒號又曰南冥天池也子仁文選衝風起兮横波)喧豗瞬息間(次公李白蜀道難曰飛湍瀑流)
(争喧豗)還挂斗與箕
潁水非漢水亦作蒲萄綠(縯李白詩遥看漢水鴨頭綠恰似蒲萄初發醅)恨無
襄陽兒令唱銅鞮曲(厚晉山簡鎮襄陽有兒童歌曰山公出何許往至高陽池〇任李白詩㐮陽小)
(兒齊拍手闌街争唱白銅鞮旁人借問笑何事笑殺山公醉似泥伯恭古楽府云㐮陽白銅鞮歌云梁武帝在雍鎮有童謠云㐮)
(陽白銅鞮反縛揚州兒識者言銅謂金鞮謂馬也及義師之起寔以鐵騎揚州之士皆面縛)
我詩雖云拙心平聲韻和年來煩惱盡古井無由
波(縯孟郊詩妾心古井水波瀾誓不起〇師白樂天詩無波古井水有節秋竹竿)
寶山晝睡(十朋杭州圖經云寶山在吳山之南)
七尺頑軀走世塵(次公選詩昔爲七尺軀)十圍便腹貯天眞(縯边)
(孝先晝睡弟子朝之曰邊孝先腹便便懶讀書晝日眠次公尹緯腰帶十圍)此中空洞渾無物
何止容君數百人(厚晉王導嘗枕周顗膝而指其腹曰卿此中何所有也荅曰此中空洞無物足容卿)
(輩數百人導亦不以爲忤)
孤山二詠(并引)
孤山有陳時栢二株其一爲人所薪山下老
人自爲兒巳見其枯矣然堅悍如金石愈於
未枯者僧志詮作堂於其側名之曰栢堂堂
與白居易竹閣相連屬余作二詩以記之
栢堂
道人手種幾生前(次公道人指言志詮手種幾生前乃詩人之高意也)鶴骨龍姿
尙宛然雙幹一先神物化九朝三見太平年(縯九朝謂)
(陳隋唐梁後唐晉漢周及宋朝也〇次公所謂三見太平豈止隋唐与宋朝邪)忽驚華構依巖出乞
與佳名到處傳此栢未枯君記取(無巳傳燈錄僧問西來意趙州荅曰庭前)
(柏樹子)灰心聊伴小乘禪(厚宗密禪師謂悟我本空徧真之理而修者是小乘禪悟我法法空)
(所願眞理而修者是大乘禪若頓悟自心本來清淨元無煩惱无漏智性本自具足此心即佛畢竟無依此而修者是最上乘禪)
竹閣
海山兜率兩茫然(縯樂天詩海山不是吾歸處歸則湏歸兜率天)古寺無人竹
滿軒白鶴不留歸後語(厚神仙傳遼東華表柱上有鶴集其上言曰有鳥有鳥丁令威去家)
(千歲今來歸)蒼龍猶是種時孫(援蒼龍謂竹也費長房以青竹投葛陂中化爲龍)兩叢
恰似蕭郎筆(縯樂天畫竹詩蕭郎下筆獨通真又云森森两叢十五莖)千畒空懷渭
上村(厚史記殖貨傳渭川千畆竹其人與千戸侯等)欲把新詩問遺像病維摩
詰更無言(師維摩詰言從癡有愛則我病生以一切衆生病是故我病若一切衆生病滅則我病滅又無言字見維)
(摩像詩注)
金門寺中見李留臺與二錢(惟演易)唱和四絶
句戲用其韻跋之
帝城春日帽簷斜(縯隋獨孤信獵歸馳馬入城風吹帽簷側及旦人皆效之)二陸初
來尚憶家(次公二陸陸機陸雲也自吳入洛張華曰伐吳之役利獲二俊二錢吳人也故以二陸比之)未
肯將鹽下蓴菜(厚陸機嘗詣王濟濟指羊酪謂機曰卿吳中何以敵此荅曰千里蓴羹未下塩䜴時以爲)
(名對)巳應知雪似楊花(縯世傳錢昭度詩南人如問雪向道似楊花昭度二錢之族也)
生平賀老慣乘舟(縯杜詩知章騎馬似乘船師阮咸醉騎馬歌傾人皆指而笑曰商老子騎馬)
(如乖船行波浪中)騎馬風前怕打頭(厚吳越王初入朝上賜以宝馬馬出禁門驕行却退王謂左右)
(曰豈遇打頭風邪)欲問君王乞符竹但憂無蠏有監州(皆世所傳錢氏)
(故事縯國朝始置諸州通判旣非官属故嘗與知州争權每云我是監郡朝廷使我來監汝㪯動爲所制有錢昆少卿家世餘杭)
(人也嗜蠏常求補外郡人問所欲何郡昆曰但得有螃蠏無通判處可矣)
西臺妙迹繼楊風(凝式縯西臺李留臺建中也楊凝式善草書自顔柳没書法衰絶獨凝式筆迹雄)
(傑有二王顔柳之餘以心疾致仕人謂之楊風云)無限龍蛇洛寺中一紙清詩
弔興廢塵埃零落𣑽王宫
五季文章墮劫灰(次公言文章隨時世壞滅耳厚漢武帝鑿昆明池極深悉是灰墨無土以問東方朔朔曰臣愚不足)
(以知之可試問西域胡帝以朔不知難以核問至明帝時外國道人入洛陽時有憶東方朔言者乃試以問之胡人云天地大劫將)
(尽則劫灰此劫灰之餘乃知朔言有旨也)升平格力未全回故知前軰宗徐
庾數首風流似玉臺(次公徐庾徐陵庾信也徐有玉臺新&KR2452;十卷盖言錢李文辝綺豔學江左之體也)
書雙竹湛師房二首
我本江湖一釣舟(次公劉禹錫詩我本山東人又杜詩平生一釣舟)意嫌高屋
冷颼颼羡師此室纔方丈(縯維摩經言二萬二千師子座入維摩方丈室中無所妨凝)
一炷清香盡日留
暮鼓朝鍾自擊撞(次公退之詩文章自娛嬉金石日擊撞)閉門孤枕對殘
釭白灰旋撥通紅火卧聽蕭蕭雪打牎
寶山新開徑
藤梢橘刺元無路(子仁杜詩竹寒沙碧浣花溪橘刺藤梢咫尺迷)竹杖㯶鞋不
用扶風自遠來聞笑語水分流處見江湖回觀佛
骨青螺髻(縯梁武帝改造阿育王寺塔塔下得佛髮青紺色以手伸之隨手長短放之則右旋屈爲螺形也)
踏遍仙人碧玉壺(任神仙傳費長房爲沛掾有壷公來賣藥常懸一空壺於坐上日入之後輒跳入壺)
(中長房隨公試展足則亦入壷見樓觀五色重門閣道公語長房曰我神仙人也見謫暫還人間耳)野客歸時山
月上棠棃葉戰瞑禽呼(厚白樂天詩天寒路曠何處宿棠蔾葉戰風颼颼)
監洞霄宫俞康直郎中所居四詠
退圃增刊(孟浩然詩鳥宿隨陽鴈魚藏縮項鯿送王昌令云嶺南香味有槎頭)
百丈休牽上瀨船(縯杜詩一聲何處送書鴈百丈誰家上瀨船〇次公漢書下瀨將軍注引伍子胥書)
(有下瀨船故得翻使上瀨船言難進也)一鈎歸釣縮頭鯿(子仁漢中鯿魚肥美㐮陽禁捕遂以槎断)
(水因謂之槎頭縮項鯿張敬兒爲刺史齊高帝取此魚敬兒作六槽船置魚而進作書曰奉槎頭縮項鯿一千八百頭孟浩然峴潭)
(詩云試垂竹竿釣果得槎頭鯿杜詩解悶云復憶㐮陽孟浩然清詩句句盡堪傳即今耆舊無新語謾釣槎頭縮項鯿也)園
中草木春無數只有黃楊厄閏年(俗說黃楊歲長一寸遇閏退三寸)
逸堂
新第誰來作並鄰舊官寧復憶星辰(縯劉禹錫詩朝驅旌旆行時令)
(夜看星辰憶舊官)請君置酒吾當賀知向江湖拜散人(次公散人陸龜)
(蒙也龜蒙詩云官家未議活蒼生詔賜江湖散人號)
遯軒
冠蓋相望起隱淪先生那得老江村古來眞遯何
曾遯(厚揚子曰聖人不[月逐]乎世不離乎羣)笑殺踰垣與閉門(次公踰垣叚于木也閉門)
(泄柳也事見孟子)
遠樓
西山煙雨卷疎簾(厚王勃滕王閣詩畫棟朝飛南浦雲珠簾暮捲西山雨)北戶星
河落短簷(厚杜甫登慈恩寺塔詩七星在北戶河漢聲西流)不獨江天解空闊
地偏心遠似陶潜(援陶潜詩結廬在人境而無車馬喧問君何能爾心遠地自偏)
戲書吳江三賢畫像三首
誰將射御教吳兒長笑申公爲夏姬(援左傳楚莊王欲納夏姬申公)
(菜蓴羹鱸魚鱠曰生人貴得適志何能羈宦數千里以要名爵乎遂命駕而歸俄而囧敗人謂之見機也)
右張翰
千首文章二頃田(次公杜牧之詩張祜曰千首詩輕萬戸侯〇縯蘇秦曰使我有負郭田二頃豈能佩)
(六國相印乎子翬新唐書陸龜蒙傳云有田數百畒田苦雨潦則與江通故常苦飢也)囊中未有一錢
看(縯杜詩囊空恐羞澁留得一錢看)却因養得能言鴨驚破王孫金
彈丸(縯陸龜蒙有闘鴨一欄頗極馴養一旦驛使過焉挾弹斃其尤者龜蒙曰此鴨善人言見欲附蘇州上進使者奈何)
(斃之使人懼盡與橐中金以窒其口徐使問人語之狀龜蒙曰能自呼名耳師西京雜記韓嫣好彈以金爲丸所失者日常十餘)
(長安爲之語曰若飢寒逐金丸京師兒童每聞嫣出輒隨之望彈之所落而拾焉)
右陸龜蒙
青牛嶺高絶處有小寺人迹罕到
暮歸走馬沙河塘爐煙裊裊十里香朝行曳杖青
牛嶺崖泉咽咽千山静君勿笑老僧耳聾喚不聞
(師古詩師言耳重知師意人是人非不欲聞)百年俱是可怜人(次公盧仝詩有錢无錢俱可怜百年)
(驟過如流川)明朝且復城中去白雲却在題詩處(堯卿王維山中詩云)
(城郭遥相望惟應見白雲)
董儲郎中嘗知眉州與先人遊過安丘訪
其故居見其子希甫留詩屋壁(堯卿董儲密州安丘人宝)
(元二年以都官員外郎知眉州)
白髮郎潜舊使君(縯漢武帝至郎署見一老郎眉須皓白問何時爲郎何其老也對曰臣姓顔名駟以)
(文帝時爲郎文帝好文而臣好武景帝好老而臣尚少陛下好少而臣已老是以三葉不遇上感其言擢爲會稽都尉張衡賦厖眉)
(而郎潜兮逮三葉而遘武)至今人道最能文隻雞敢忘橋公語(厚曹)
(操感太尉橋玄知巳及後經過玄墓自爲祭文曰承從容誓約之言徂没之後路有經由不以斗酒隻雞過相沃醉車過三步腹痛)
(勿怨雖臨時戲笑之言非至親之篤好胡肯爲此詞哉)下馬來尋董相墳(縯西京記膠西相董仲舒)
(墳在長安人爲致敬過者必下馬名下馬陵後人語訛爲蝦蟇陵非是)冬月負薪那得免(厚史)
(記優孟傳楚相孫叔敖知其賢人也善待之病且死属其子曰我死汝必貧困若往見優孟言我孫叔敖之子也居數年其子貧困)
(負薪逢優孟道其父之語優孟言之楚王云云莊王封之寢丘四百戶以奉其祀次公刘峻見任昉諸子西華等兄弟流離不能)
(自振平生交舊莫有收絶西華冬月著葛巾披練裙路逢峻峻泫然矜之此乃廣朱公叔絶交論兩事相類故用冬月負薪也)鄰
人吹笛不堪聞(援向秀作思旧賦序云余少与嵆康吕安居止接近其人並有不羈之才其後各以事見)
(法經其舊庐于時日薄虞淵寒冰凄然鄰人有吹笛者發声寥亮追思曩昔游宴之好感音而歎故作賦云)死生契
闊君休問(次公詩死生契闊与子成說)洒淚西南向白雲(縯狄仁傑赴并州其親在)
(河陽過太行山反顧見白雲孤飛謂左右曰吾親所居在此雲下)
和孔周翰二絶
再觀邸園留題
小園香霧曉蒙籠醉守狂詞未必工魯叟錄詩應
有取(次公魯叟指言孔周翰也緣李白稱孔子爲魯叟其句曰荆人泣美玉魯叟非匏瓜)曲收彤管邶
鄘風(縯詩邶國風静女云静女其孌貽我彤管箋云彤管筆赤管也后夫人必有女史氏无大小記以成法〇堯卿嘗聞)
(高密老儒之言曰邸氏有䝨婦孀居不嫁其節甚高故公此詩用静女彤管有煒柏舟共姜自誓邶鄘二風之事也云云)
觀静觀堂效韋蘇州
弱羽巢林在一枝(次公柳子厚詩每怜纖鱗遊尺澤翻然弱羽上丹霽莊子鷦鷯巢於深林不過一枝)
(〇堯卿李義父始召見太宗令詠烏其末句云上林多少樹不借一枝栖帝曰吾將全林借汝豈惟一枝)幽人蝸舍
兩相宜(縯蝸牛螺虫之有角者俗或呼爲黃犢焦先楊沛並作圓舍止其中故謂之蝸牛廬)樂天長短
三千首却愛韋郎五字詩(縯白居易吳郡詩石記言韋應物爲蘇州牧歌詩甚多有郡宴)
(詩云兵衛森畫戟宴寢凝清香最爲首策〇厚舊唐書白居易傳云韋蘇州歌行才麗之外頗近興調其五言又高雅閑澹自成一)
(家之體今之秉筆者誰能及之然當蘇州在時人亦未甚愛重必待身死後始愛之)
與舒教授張山人參寥師同遊戲馬臺書
西軒壁兼簡顔長道二首
古寺長廊院院行(堯祖唐王建詩院院燒燈如白日)此軒偏慰旅人情
楚山西斷如迎客汴水南來故遶城路失玉鈎芳
草合(次公按桂苑叢談李蔚咸通中自大梁移鎮淮海見郡寡勝遊之地命於戲馬亭西連玉鈎斜道葺亭名之曰賞心)
(今云路失玉鈎誤用此揚州戲馬亭事也)林亡白鶴古泉清(次公白鶴則山中故事也)淡遊
何以娛庠老坐聽郊原琢磬聲(次公礼記周人養庶老於虞庠也泗濱多磬石)
(故云琢磬聲)
竹杖芒鞋取次行下臨官道見人情(堯卿刘夢得詩云安知從復道然後)
(見人情)天寒菽粟猶栖畒(厚南史宋武帝曰餘糧栖畒軍无匱乏之憂)日暮牛羊
半入城(次公詩日之夕矣牛羊下來)沽酒獨教陶令醉(縯廬山僧惠遠與陶潜遊)
(常沽酒飲之)題詩誰似皎公清(厚吳興僧清畫字皎然唐時有詩名於世〇仔皎然九日詩云)
(重陽荆楚尙高會此難陪偶見登龍客同遊戲馬臺風文句水疊雲態擁歌廻持菊還相問含情愧不才)更尋陋巷
顔夫子(次公名長道爲顔夫子故得使陋巷字)乞取微言繼此聲
增刊校正王狀元集註分類東坡先生詩卷之二十三
