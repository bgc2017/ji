增刊校正王狀元集注分類東坡先生詩卷之四
城郭
詩二首
石鼻城(厚石鼻在汧水之北南去陳蒼三十里)
平時戰國今無在(次公石鼻寨先生前注即武成鎮也戰國指言蜀與魏也諸葛亮築此城以拒郝昭)
陌上征夫自不閑北客初來試新險蜀人從此送
殘山(次公自北來而入蜀者至此漸入山故曰試新險自蜀來而趍京洛者至此巳出山故曰送殘山項唐獨孤及集)
(有招北客文若拙杜詩殘山碣石開)獨穿暗月朦朧裏愁渡奔河蒼茫
間(次公蒼茫讀從上聲先生前篇亦曰蒼茫曠奔流盖於此地見渭河故也)漸入西南風景變(次公)
(自此地前往寶雞爲入西南矣)道邊脩竹水潺潺
芙蓉城(并序任時元豐元年戊午先生在徐州作)
世傳王迥子高與仙人周瑶英遊芙蓉城元
豐三年三月余始識子高問之信然乃作此
詩極其情而歸之正亦變風止乎禮義之意
也(次公按胡微之作王子高傳子高虞部員外郎王路之次子載其所遇周事甚詳人用其傳爲六么曲先生詩)
(中稍涉其事今略取之无逸按子高傳云忽一夕夢周道服而至謂君曰我居幽僻君能往否遂從之但覺其身)
(飄然須臾過一嶺及一門珍禽佳木清溜怪石殿閣金碧相照遂與君自東廂門入循廊至一殿亭甚雄壯下有三)
(樓相視而聳亦甚雄麗廊間半開周忽入君少留須臾周與一女郎至周曰三山之事悉乎曰雖巳悉奈情何於是)
(拊掌而去逡廵東廊之門門啓有女流道裝而出者百餘人立於庭下湏臾殿上卷簾有美丈夫一人朝服憑几而)
(庭下之女循次而上少頃憑几者起簾復下諸女流亦復不見周遂命君登東廂之樓云夢之明日周來君將語其)
(夢周笑曰芳卿之意甚動人君曰何也周曰芙蓉城也曰憑几者誰三山之事何謂周皆不對君曰芳卿何姓曰與)
(我同君感其事作詩遺周云)
芙蓉城中花冥冥(次公杜詩樹攪離思花冥冥)誰其主者石與丁(縯石)
(曼卿卒後其故人有見之者云恍惚如夢中言我今爲僊也所主者芙蓉城欲呼故人共遊不諾忿然騎一素騾去次公張師正)
(括異志載慶曆中有朝士冒晨赴起居正通衢見美婦三十餘人並馬而行若前導者俄見丁觀文度按轡繼之而去有一人最後)
(行朝士問曰觀文將遊何處曰非也諸女御迎芙蓉館主爾時丁巳在告頃之聞卒)珠簾玉案翡翠屏
(子敬襄陽記龍巢山鉢帽峯尹喜石室内有玉案僊經八卷在案上崔三輔黃圖云未央宫漸臺西有西桂宫中有明光殿皆金)
(玉珠璣爲簾箔)雲舒霞卷千俜停中有一人長眉靑(厚異聞集柳毅之言)
(龍女曰紅粧千萬笑語熙熙中有一人自然娥眉而長又退之華山女詩白咽紅頰長眉青)烱如微雲淡疎
星(次公孟浩然詩微雲淡河漢)往來三世空鍊形(次公酉陽雜爼載有人掘地遇石函發之見人方偃)
(仰容色如生湏臾振髮而起即失所在方士云此太隂鍊形人也)竟坐誤讀黃庭經(次公聞之晁子)
(止云神僊黑紙白字寫黃庭經名曰玉字黃庭經唐人有詩誤緣不是凡心起月黑筠牎讀字難堯卿僊家寶曰黃庭内經昔有)
(僊人誤讀句字謫居下界龜父按道藏有黃庭内外二景經二卷)天門夜開飛爽靈(芻道書三魂名)
(爽靈胎光幽精)無復白日乘雲軿俗緣千劫磨不盡(師僧圓澤傳俗緣未盡慎)
(勿相近)翠被冷落凄餘馨因過緱山朝帝庭(薛按傳云周云即預朝列君曰)
(朝帝也不言其詳由此倏去不來者數日)夜聞笙簫弭節聽飄然而來誰使令
皎如明月入牎櫺忽然而去不可執寒衾虚幌風泠
泠(賈楚詞抑志而弭節兮注云按節徐行也次公自天門夜開至此以言周初至時事〇堯卿劉向列仙傳王子喬周靈王太)
(子也好吹笙道士浮丘公接上嵩山三十餘年後來於山告桓良曰告我家七月七日待我於緱氏山頭果乘白鶴駐山頭舉手謝)
(時人而去)仙宫洞房本不扄夢中同躡鳳皇翎(次公杜詩噀雨鳳皇翎而其事)
(則曲中所謂夢中共跨靑鸞翼也)徑度萬里如奔霆玉樓浮空聳亭
亭天書雲篆誰所銘(次公玉樓亭亭則曲中所謂一簇樓臺也天書雲篆則傳又云梁上有碑)
(題曰碧雲而其字則真誥有飛天之書八龍雲篆)遶樓飛步高竛竮仙風鏘然
韻流鈴(憲道家有流金火鈴信民度人經云擲火萬里流鈴八衝)蘧蘧形開如酒醒
(次公莊周夢爲胡蝶而蘧蘧然又曰其寐也神交其覺也形開)芳卿寄謝空丁寕(堯卿子高傳曰)
(周命君登東廂之樓上有酒具憑闌縱觀山川清秀梁上有碑題曰碧雲樓君未及下有一女郞復登是樓年可十五容色嬌媚亦)
(周之比周謂君曰此芳卿也與我最相愛芳卿盖其字耳)一朝覆水不反缾羅巾別淚
空熒熒(次公此言竟去而感歎之也李白詩覆水却收不滿杯又云水覆最難收任子高傳曰周臨别留詩云久事)
(幈帷不暫閑今朝離意尚瓓珊臨行惟有相思淚滴在羅衣一半班)春風花開秋葉零(厚樂天辰恨歌)
(云春風桃李花開夜秋雨梧桐葉落時)世間羅綺紛膻腥此生流浪隨滄
溟偶然相值兩浮萍(僧善權退之詩波濤兩浮萍)願君收視觀三
庭勿與佳榖生蝗螟(次公此所謂歸之正也三庭道家事佳榖生蝗螟言色慾之賊身如蝗螟)
(之賊佳榖也子仁黃庭内景云三庭佳榖生蝗螟)從渠一念三千齡(次公楊妃外傳云由此一)
(念當復墮下界堯卿神仙傳馬明先生隨神女還岱見安期生語神女曰昔與女郎游於安息西海之際憶此巳三千年矣續齊)
(諸記曰桂楊城武丁有仙道常在人間忽謂其弟曰七月七夕日織女渡河諸仙悉還宫吾向巳被召不得停與爾别矣弟問織女)
(何事渡河兄何當還荅曰織女暫詣牽牛吾去後三千年當還耳明旦失武所在)下作人間尹與邢
(縯史記漢武帝時尹夫人與邢婕妤同時並幸詔不得相見尹自請願望見邢帝許之即令它夫人飾爲邢來前尹見之曰此非邢)
(身也其狀皃不足以當人主矣於是帝使邢衣故衣獨身來前尹見之曰此真是也乃俛而泣自痛其不如也堯卿尹喜與邢)
(和璞也老子西昇經曰老君出關尹喜謂曰喜是蜀青城人自生以來巳歷三千甲子矣或云尹作伊盖伊愔與邢和璞同時二人)
(故云尹與邢舊說以爲漢武帝尹邢二夫人誤矣仙家一念之未乃使爲尹邢二夫人非所謂極其情而歸之正變風止乎禮義之)
(意也)
壁塢
詩二首
郿塢(次公此塢在郿縣董卓名之曰萬歲塢惠安前地理志在扶風縣二十一其八曰郿注郿音媚)
衣中甲厚行何懼(任董卓傳卓議廢立越騎校尉伍孚忿卓凶毒懷刀刺之不中左右執孚其後王允)
(與吕布謀誅卓令李肅以戟刺之衷甲不入卓驚呼布所在布曰有詔遂殺卓)塢裏金多退足憑
(援卓死塢中珍藏有金二三萬斤銀八九萬斤)畢竟英雄誰得似臍脂自照不
湏燈(縯董卓素充肥旣誅尸於市天熱脂流於地守尸吏燃火置卓臍中光明逹曙)
寄題刁景純藏春塢
白首歸來種萬松待看千尺舞霜風年抛造物陶
甄外春在先生杖屨中楊柳長齊低戶暗櫻桃爛
熟滴階紅何時却與徐元直共訪襄陽龐德公(任龐)
(公南郡㐮陽人也居峴山之南未嘗入城府㐮陽記曰諸葛孔明每至德公家獨拜床下德公初不令止司馬德操嘗詣德公值其)
(上冡德操徑入其室呼德公妻子使速作黍徐元直向云當來就我與德公談其妻子皆羅拜堂下奔走共設湏臾德公還直入相)
(就不知何者是客也)
田圃
詩八首
東坡八首(并序)
余至黃二年日以困匱故人馬正卿哀余乏
食爲於郡中請故營地數十畒使得躬耕其
中地旣久荒爲茨棘瓦礫之埸而歲又大旱
墾闢之勞筋力殆盡釋耒而歎乃作是詩自
愍其勤庶幾來歲之入以忘其勞焉
廢壘無人顧頽垣滿蓬蒿(次公莊子妄鑿垣墻而殖蓬蒿)誰能捐筋
力歲晚不償勞獨有孤旅人天窮無所逃端來拾
瓦礫歲旱土不膏(次公國語云土膏其動)﨑嶇草棘中欲刮一
寸毛(子敬博物志地以草爲毛)喟焉釋耒歎我廩何時高(縯詩亦有高廩任)
(唐文粹釋耒而歎)
荒田雖浪莽(師陶淵明詩浪莽林野娛)高&KR0763;各有適下濕種秔稌
東原蒔棗栗江南有蜀士(次公江南大江之南也蜀士意謂王文甫矣文甫乃嘉州犍爲)
(縣人居於武昌先生在黃州謫居時盖嘗與文甫往還矣堯卿按先生荅秦太虚書云所居對岸武昌山水佳絶有蜀人王生在)
(邑中往往爲風濤所隔不能即歸則王生能爲殺雞炊黍至數日不厭乃此也)桑果巳許乞好竹不
難栽但恐鞭横逸(仲逹談助云竹根曰鞭贊寕竹譜曰鞭多西南行故謂之東家種竹西家理地)
(也)仍湏卜佳處規以安我室(次公規字如東方朔諫起上林書云鄷鎬之間號爲土膏)
(今規以爲苑)家童燒枯草走報暗井出一飽未敢期瓢飲
巳可必(次公論語顔子一瓢飲)
自昔有微泉來從遠嶺背穿城過聚落流惡壯蓬
艾(次公左傳云有汾澮以流其悪杜詩云流悪邑里清)去爲柯氏陂十畒魚鰕會歲
旱泉亦竭枯萍粘破塊(次公風不鳴條雨不破塊)昨夜南山雲雨
到一犂外泫然尋故瀆知我理荒薈泥芹有宿根
(子仁杜詩飯煮青泥坊底芹)一寸嗟獨在雪芽何時動春鳩行可
膾(蜀人貴芹芽膾雜鳩肉作之)
種稻清明前樂事我能數(次公我能數則自初種而鍼水至穗重而熟時也)毛空
暗春澤鍼水聞好語(蜀人以細雨爲雨毛稻初生時農夫相語稻鍼水矣)分秧及初
夏漸喜風葉舉月明看露上一一珠垂縷秋來霜
穗重顛倒相撑拄但聞畦壠閒蚱蜢如風雨(蜀中稻熟時蚱)
(蜢群飛田間如小蝗狀而不害稻)新舂便入甑王粒照筐筥(子仁左傳云筐筥錡釜之)
(器又詩云唯筐及筥)我久食官倉紅腐等泥土(次公漢書大倉之粟紅腐而不可食)行
當知此味口腹吾巳許
良農惜地力幸此十年荒桑柘未及成一麥庶可
望投種未踰月覆塊巳蒼蒼農父告我言勿使苗
葉昌君欲冨餅餌要湏縱牛羊再拜謝苦言得飽
不敢忘
種棗期可剥(次公詩七月云八月剥棗剥之爲義剥落而取之也王介父新經乃謂剥其皮而進之誤矣)
種松期可斵(次公詩松栢丸丸方斵是虔)事在十年外吾計亦巳
慤(次公太史公言十年之計樹之以木也)十年何足道千載如風雹舊
聞李衡奴(任三國志李衡每欲治家妻輒不聽後密遣人於武陵龍陽汎洲上作宅種柑橘千樹死謂兒曰汝母悪)
(我治家故窮如是然吾州里有千頭木奴不責汝衣食歲得千疋絹亦可用矣)此策疑可學我有同
舍郞官居在灊岳(李公擇也)遺我三寸柑(次公杜詩云三寸黃柑猶自青)照
坐光卓犖百栽儻可致當及春冰渥想見竹籬
間青黃垂屋角
潘子久不調沽酒江南村(子仁按先生荅秦太虚書云有潘生者作酒店樊口棹小舟徑)
(至店下村酒亦醇釅即此也潘子盖潘邠老云)郭生本將種(縯漢書朱虚侯劉章侍高后宴爲酒吏請曰臣)
(將種也請以軍法行酒)賣藥市西垣古生亦好事恐是押牙孫
(厚古押牙冨平縣俠客也盗取奉陵宫女無双以與王僊客爲妻冤死者數人押牙亦自刎事詳見麗情集)家有十
畒竹無時容叩門我窮交舊絶三子獨見存從我
於東坡勞餉同一飡可憐杜拾遺事與朱阮論(次公)
(杜拾遺子美也有詩云梅熟許同朱老喫松高擬對阮生論盖在成都浣花溪上所居之時與朱阮二人遊則先生意自比老杜以)
(朱阮比三子矣)吾師卜子夏四海皆弟昆(次公論語子夏曰四海之内皆兄弟也)
焉生本窮士(思文曰志林云杞人馬正卿字夢得作太學正清苦有氣節學生旣不喜博士亦忌之余偶至其齋)
(書杜子美秋風嘆一篇壁上初無意也正卿即日辝歸至今白首窮餓守節如故又曰馬夢得與僕同歲月生少僕八月是歲生者)
(無冨貴人而僕與夢得爲窮之冠即吾二人而觀之當惟夢得爲首)從我二十年日夜望我
貴求分買山錢(縯戴符山人問襄陽節度使于頔求買山錢頔與百萬〇李南史王秀之云吾山資巳足)
(豈可久留妨賢路)我今反累生借耕輟兹田刮毛龜背上何
時得成氊(次公龜背上刮氊毛諺語也)可憐馬生癡至今夸我賢
衆笑終不悔施一當獲千(次公大率先生是詩八篇皆田中楽易之語如陶淵明)
宗族
詩五首
小兒
小兒不識愁起坐牽我衣(次公暗使李白詩兒女嬉笑牽人衣)我欲嗔小
兒老妻勸兒癡兒癡君更甚不樂愁何爲還坐愧
此言洗盞當我前大勝劉伶婦區區爲酒錢(縯劉伶嘗)
(渴甚求酒於妻妻捐酒毁噐諫曰君酒太過非攝生之道汝冥断之伶曰善吾不能自禁唯當祝鬼神自誓耳便可具酒肉妻從之)
(伶跪祝曰天生劉伶以酒爲名一飲一石五斗解酲婦人之言終不可聽仍引酒御肉頽然復醉)
姪安節遠來夜坐三首
南來不覺歲峥嶸(厚鮑明遠舞鶴賦歲峥嵘而催莫又老杜贈鮮于京兆詩旅食歲峥嵘)坐撥
寒灰聽雨聲遮眼文書元不讀伴人燈火亦多情
(子仁退之詩燈火稍可親)嗟予潦倒無歸日(次公杜詩多才依舊能潦倒)今汝蹉跎
巳半生免使韓公悲世事白頭還對短長檠(縯退之短灯檠)
(歌云長檠八尺空自長短檠二尺便且光黃簾綠幕朱戶閉風露氣入秋堂凉裁衣寄遠淚眼暗搔頭頻桃移近床太學儒生東魯)
(客二十辝家來射策夜書細字綴語言两目眵昏頭雪白此時提挈當案前看書到曉那能眠一朝冨貴還自恣長檠高張照朱翠)
(吁嗟世事無不然墻角君看短檠弃)
心衰面改瘦峥嶸相見惟應識舊聲(厚後漢夏馥傳馥以声名爲中)
(官所忌遂被誣䧟詔下州郡捕爲黨魁馥乃自剪湏變形爲治家傭親突煙炭形貌毀瘁弟静於洛陽市中遇馥不識聞其言声乃)
(覺而拜之)永夜思家在何處(次公柳子厚詩隱憂倦永夜又退之示姪孫湘詩雲横秦嶺家何在)殘
年知汝遠來情(次公杜詩看射猛虎終殘年又退之示姪孫湘詩云知汝遠來應有意)畏人
默坐成癡鈍(馮顔氏家訓曰梁世有一侯嘗對元帝飲謔自陳癡鈍乃成颸叚元帝荅曰颸異凉風叚非土)
(木)問舊驚呼半死生(厚杜詩訪舊半爲鬼驚呼熱中腸)夢斷酒醒山雨
絶笑看饑鼠上燈檠
落第汝爲中酒味(縯唐人下第詩氣味如中酒)吟詩我作忍饑聲(子仁)
(杜詩忍飢浮雲巘又秦韜玉貴公子行却笑儒生把書卷學得顔回忍飢面)便思絶粒真無策苦
說歸田似不情腰下牛閑方解佩(任龔遂爲渤海太守令民賣剱買牛賣刀)
(買犢曰何爲帶牛佩犢)洲中奴長足爲生(縯三國志李衡於武陵龍陽汎洲上作宅種柑橘千株臨)
(死謂其子曰吾州里有千頭木奴歲可得絹千疋可用矣)大弨一㢮何緣彀(次公退之詩大弨挂壁無)
(由彎)巳覺翻翻不受檠(倬揚子曰見弓之張兮弛而不失其良兮何謂也曰檠之而巳矣注檠正弓之噐)
冬至日贈安節
我生幾冬至少小如昨日(次公韓嬰詩外傳云昨日何生今日何成又退之云昨日之日)
(不可留)當時事父兄上壽拜脫膝十年閱凋謝白髮
催衰疾瞻前惟兄三顧後子由一(次公唐孝友傳李華作二孝贊頋後絶配)
(瞻前无鄰)近者隔濤江遠者天一壁今朝復何幸見此
萬里姪憶汝緫角時(十朋曰詩緫角丱兮)啼笑爲梨栗(縯淵明責子詩通子)
(垂九齡但覓梨與栗)今來能慷慨志氣堅鐵石(邦衡皮日休桃花賦序宋璟疑其鐵腸石)
(心)諸孫行復爾世事何時畢(次公盖言諸孫行將又如此世事无有窮盡也)詩
成却超然老淚不成滴
婦女
詩十一首
薄命佳人(饒白樂天陵園妾云顔色如花命如葉命如葉薄争奈何)
雙頰凝酥髮抺漆(彦之百樂天詩面因衝冷作凝酥)眼光入簾珠的皪
(厚古詩的㿨沉珠淵次公先生詩集一本云爲試經者作則眼光入簾是也)故將白練作仙衣(次公)
(冷齋夜話載則天長夀三年詔書曰應天下尼當用細白練爲衣)不許紅膏汙天質吳音
嬌軟帶兒癡(養源李太白詩楚歌吳語嬌不成)無限閑愁揔未知自
古佳人多命薄(子仁古樂府有妾命薄曲)閉門春盡楊花落
於潜女
青裙縞𬒮於潜女兩足如霜不穿屨(縯李白詩屣上足如霜不着鵶頭襪)
&KR2156;沙鬢髮絲穿柠(次公退之月蝕詩赤鳥司南方尾秃翅&KR2156;沙柠當作杼字書柠同楮字耳於絲穿之)
(下無義柠說文曰機之持緯者絲穿杼言鬢如絲之穿杼也)蓬沓障前走風雨老濞宫
粧傳父祖(厚老濞吳王濞也杜牧之詩老濞即山鑄後庭千蛾眉此指吳越王錢氏也)至今遺民
悲故主苕溪楊柳初飛絮照溪畫眉渡溪去逢郎
樵歸相媚嫵不信姬姜有齊魯(程齊女姜姓魯女姬姓古詩雖有姬姜無弃憔悴)
錢安道席上令歌者道服
烏府先生鐵作肝(縯漢御史府中列栢樹常有野烏數千棲宿其上晨出暮來號爲朝夕烏次公錢)
(安道錢顗也爲御史謫官)霜風卷地不知寒猶嫌白髮年前少故
點紅燈雪裏看它日卜鄰先有約(縯樂天與元八卜鄰詩云明月好同三徑)
(夜綠楊宜作兩家春)待君投紱我休官如今且作華陽服(厚句曲山)
(三十六洞天之第八洞也名曰華陽洞以三茅所居故又曰茅山)醉唱儂家七返丹(縯古歌云七還)
(七返三五一龍虎相交入塊室灰池熖灼天地精金液還丹功了畢厚吕仙翁詞云七返還丹在人先湏煉餌子敬道書大還)
(祕契圖曰從寅至申爲七返却至坤爲九還)
朝雲詩(并引)
世謂樂天有粥駱馬放楊柳枝詞嘉其主老
病不忍去也然夢得有詩云春盡絮飛留不
得隨風好去落誰家樂天亦云病與樂天相
伴住春隨樊子一時歸則是樊素竟去也予
家有數妾四五年相繼辭去獨朝雲者隨予
南遷因讀樂天集戲作此詩朝雲姓王氏錢
塘人嘗有子曰幹兒未朞而夭云
不似楊枝別樂天(縯樂天不能忘情吟引妓有樊素者善唱楊柳枝人多以曲名之樂天旣老又病風)
(將故之素慘然立且拜婉戀有辭辭畢涕下予聞素言亦愍嘿不能對且命反𬒮遂作不能忘情吟)恰如通德伴
伶玄(厚後漢伶玄與班固同時有文章得妾姓樊曰通德頗能言趙飛燕姊妹事玄因作外傳)阿奴絡秀
不同老(援晉書周伯仁母李氏字絡秀少時伯仁父浚求爲妾生伯仁及嵩謨嘗冬至置酒絡秀舉觴賜三子曰吾本)
(渡江託足無所不謂爾等並貴列吾目前嵩起曰伯仁志大而才短名重而識闇好乘人之弊此非自全之道也嵩性抗直亦不容)
(於世惟阿奴碌碌當在母目下)天女維摩緫解禪(次公維摩經天女居維摩室與舍利佛發明禪理維)
(摩曰此天女巳能遊戲菩薩之神通也)經卷藥爐新活計舞衫歌扇舊因
緣丹成逐我三山去(縯三山則海中三神山蓬萊方丈瀛洲也)不作巫陽雲
雨仙(厚宋玉高唐賦云昔者先王嘗遊高唐怠而晝寢夢一婦曰妾巫山之神女也旦爲朝雲暮爲行雨朝朝暮暮陽臺之下)
(次公樂天和夢得遊春詩縹緲雲雨仙)
正月二十六日偶與數客野步嘉祐僧舍
東南野人家雜花盛開扣門求觀主人林
氏媪出應白髮青裙少寡獨居三十年矣
感歎之餘作詩記之(喻按白鶴故居圖嘉祐寺在歸善縣西林行婆在寺之西)
縹蔕緗枝出絳房(厚杜牧之詩醉折梨園縹蔕花又李商隱詩紅苞雜絳房次公綠白色曰縹淺黃)
(色曰緗大赤色曰絳王僧逹櫻桃詩云緗葉未開萼)綠隂青子送春忙㳙㳙泣露
紫含笑(縯含笑花嶺南所出)熖熖燒空紅佛桑(厚晉安海異名記佛桑其花丹重敷柔澤)
(葉如桑花五六出大如蜀葵有蘂一條長如花葉上綴金屑日光所鑠凝爲熖朝生暮落)落日孤煙知客
恨(子仁杜牧之詩孤煙知客恨)短籬破屋爲誰香主人白髮青裙
𬒮子美詩中黃四娘(縯杜子美詩黃四娘家花滿蹊千朵萬朵壓枝低新添先生嘗書子美詩云此)
(詩雖不甚佳可以見子美淸在野逸之態故予喜書之昔者齊魯有大臣史失其名黃四娘獨何人哉而託此詩以不朽何以使覽者一笑)
悼朝雲詩(并引)
紹聖元年十一月戲作贈朝雲詩三年七月
五日朝雲病亡於惠州葬之栖禪寺松林中
東南直大聖塔予旣銘其墓且和前詩以自
解朝雲始不識字晩忽學書粗有楷法蓋嘗
從泗上比丘尼義沖學佛亦略聞大義且死
誦金剛經四句偈而絶
苗而不秀豈其天(縯論語苗而不秀者有以夫)不使童烏與我玄(厚揚)
(子育而不苗者吾家之童烏乎九齡而與我玄文次公此言朝雲所生之子幹兒未百日而亡也)駐景恨無千
歲藥贈行惟有小乘禪(援宗密禪師有小乘禪大乘禪最上乘襌之論)傷心一
念償前債彈指三生斷後緣(次公二念三生皆出佛書白樂天云世說三生如不謬共)
(疑巢許是前人又圓澤云三生石上舊精魂)歸卧竹根無遠近(任杜詩共醉終同卧竹根)夜
燈勤禮塔中仙(次公塔中仙指言大聖塔也)
昭君村(子仁杜詩若道巫山女粗醜安得此有昭君村)
昭君夲楚人豔色照江水楚人不敢娶謂是漢妃
子(縯匈奴數盗邊漢議以女遺之乃取後宫女王嬙字昭君娉焉)誰知去鄕國萬里爲
胡鬼(縯白居易昭君詩云生爲漢宫妃死作胡地鬼)人言生女作門楣(子仁楊妃外傳楊貴)
(妃寵幸時童謠有曰男不封侯女作妃君看女却作門楣)昭君當時憂色衰古來人
事尽如此反覆縱横安可知
趙成伯家有麗人僕沗鄕人不肯開樽徒
吟春雪美句次韻一笑
繡簾朱戶未曾開誰見梅花落鏡臺試問高吟三
十韻何如低唱兩三杯(世言検死秀才衣帶上有雪詩三十韻又云陶榖學士買得党太尉)
(家妓遇雪陶榖取雪水烹團茶謂妓曰党家應不識此妓曰彼麄人安有此但能於紅綃煖帳中淺斟低唱喫羊羔兒酒陶嘿然慙)
(其言)莫嫌衰鬢聊相映須得纖腰與共回知道文君
隔青瑣梁園賦客肯言才(縯文君司馬相如妻青瑣䆫名謝惠連雪賦梁王不樂遊於兔)
(園命鄒生召枚叟相如末至居客之右先生自注云聊荅來句義取婦人而巳罪過罪過)
戲贈田辯之琴姬
流水隨絃滑清風入指寒坐中有狂客莫近繡簾
殫(子仁此暗用司馬相如琴心桃卓文君事)
韓康公坐上侍兒求書扇上二首
䆫摇細浪魚吹日手弄黃花蝶透衣不覺春風吹
酒醒空教明月照人歸
一一䆫扉面水開更於何處覓蓬萊天香滿袂人
知否曾到旃檀小殿來
仙道
詩十六首
回先生過湖州東林沈氏飲醉以石榴皮
書其家東老庵之壁云西鄰巳冨憂不足
東老雖貧樂有餘白酒釀來因好客黃金
散盡爲收書西蜀和仲聞而次其韻三首
東老沈氏之老自謂也湖人因以名之其
子偕作詩有可觀者(無巳按王會回仙碑云熙寧元王八月十九日湖州)
(歸安縣之東林有隱君子沈思字持正隱於東林因以東老名焉能釀十八仙白酒一日有客自稱回道人長)
(揖東老曰知君白酒新熟願求一醉否公命之坐徐觀其目碧色粲然光彩射人與之語無不通究故知非塵)
(埃中人也因出與飲自日中至暮已飲數斗殊無酒色回曰久不遊浙中今爲子有隂德留詩贈子乃擘席上)
(榴皮畫字題於庵壁)
世俗何知貧是病(厚史記原憲傳子貢見原憲攝敝衣冠子貢曰夫子豈病乎憲曰貧也非病也)神
仙可學道之餘(曾唐天師著神仙可學論一卷)但知白酒留佳客不
問黃公覓素書(縯張良跪履進老父父出一編書曰讀是則爲王者師後十年興十三年孺子見我濟北)
(穀城山下黃石即我也其書乃太公兵法師川黃石公有素書三卷張丞相商英爲之注)
符離道士晨興際(堯卿宿州符離縣天慶觀寗道士者少年談老莊極可采寗云道中賣薬人儀狀雄)
(偉常此遊息一日於扉上題二絕句而去書爲大篆體法極異或曰此洞賓先生所書也郡人争刳之以治疾字字刳痕深寸餘墨)
(迹不滅)華岳先生尸解餘(厚陳摶字圖南居華山雲臺觀預知死日端拱二年七月二十九日卒於)
(蓮花峯下張超谷室中死七日有五色雲蔽塞洞口經月不散曾按道書人死形如生足皮不青惡目光不毁頭髮盡脫皆尸解)
(也白日去曰上解夜半去曰下解向曉向暮夫謂之地下主者)忽見黃庭丹篆句(堯卿吕洞賓詩云肘)
(傳丹篆千年術口誦黃庭两卷經鶴觀天壇槐影裏悄无人迹戶長扄)猶傳青紙小朱書(縯華陽處)
(士李竒自言開元中郎官嘗至摶齋中以朱書青紙詩令小童賫與摶摶與唱和交友焉)
凄凉雨露三年後(厚祭義雨露旣濡君子履之必有怵惕之心如將見之)髣髴塵埃
數字餘至用榴皮緣底事中書君豈不中書(縯韓愈毛)
(穎傳穎拜中書令上嘗呼爲中書君後因進見上將有任使拂拭之穎免冠謝上見其髮秃又模畫不稱上意上嘻笑曰中書君老而)
(秃不任吾用吾謂君中書而今不中書耶)
張先生(并叙)
先生不知其名黃州故縣人本姓盧爲張氏
所飬佯狂垢汙寒暑不能侵常獨行市中夜
或不知其所止往來者欲見之多不能致
余試使人召之欣然而來旣至立而不言
與之言不應使之坐不可但俯仰熟視傳
舍堂中久之而去夫熟視傳舍者是中竟
何有乎然余以有思惟心追躡其意蓋未
得也
熟視空堂竟不言故應知我未天全(次公莊子醉者墜車雖疾不死)
(彼得全於酒猶若是而况得全於天乎)肯來傳舍人皆說能致先生子亦
賢脫屣不妨眠糞屋流澌爭看浴冰川(堯卿本朝斳信者得道之)
(異人也常汙垢佯狂晝脫屣而行夜眠糞屋中人莫測之又楊文公說苑曰郭忠恕大寒鑿冰而浴)士廉豈識桃
椎妙妄意稱量未必然(厚朱桃椎益州人被裘曳絮人莫測其所爲高士廉爲長史備禮以)
(請降階與之語不荅瞪視而出士廉拜曰祭酒其使我以無事治蜀耶)
三朵花(并叙)
房州通判許安世以書遺余言吾州有異人
常戴三朵花莫知其姓名郡人因以三朵花
名之能作詩皆神仙意又能自寫真人有得
之者許欲以一本見惠乃爲作此詩
學道無成鬢巳華不勞千劫漫烝砂(次公楞嚴經佛云若不断滛修)
(禪定者如烝沙石欲其成飯經百千劫只名熱沙)歸來且看一宿覺(縯傳燈錄永嘉禪師詣曹溪語)
(契祖嘆曰善哉善哉少留一宿時謂一宿覺)未暇遠尋三朵花兩手欲遮缾
裏雀(次公楞嚴經頻伽缾注引法句經云精神居形内猶雀藏缾中缾破則雀飛去矣師藏經大智度論頌云鳥來入瓶)
(中羅榖掩缾口縠穿鳥飛去神明隨業走堯卿佛經云人身如瓶神識如雀五藴旣盡則神識自去以手遮之且不可况以羅縠)
(遮之可乎)四條深怕井中蛇(次公賓頭盧尊者爲優陀延王說法經云如人行曠野爲象所逐見一丘)
(井即尋樹根入井藏上有黑白二鼠互齧樹根四邊有四毒蛇欲齧其人且云象喻無常丘井喻人身樹根喻人命白黑鼠喻晝夜)
(齧樹根喻念念滅四毒蛇喻四大師佛書人有逃死者入井則遇四蛇傷足而不能下上樹則逄二鼠咬藤而不能升四蛇以喻)
(四時二鼠以譬日月言四時日月迫促大限無所逃耳故釋子有無常偈云井底四蛇催命促攀枝一鼠齧藤傷此是衆生命盡処)
(如何晝夜不驚忙)畫圖要識先生面試問房陵好事家
贈梁道人
採藥壺公處處過(縯後漢費長房傳汝南人也曾爲市掾市中有老翁賣藥懸一壷於肆頭及市罷輒)
(跳入壷中市人莫之見唯長房於樓上見而異焉因往再拜奉酒脯翁知長房之意其仙也謂之曰子明日可更來長房旦日復詣)
(翁翁乃與俱入壷中唯見玉堂嚴麗旨酒甘肴盈衍其中共飲畢而出)笑看金狄手摩挲(厚東)
(漢薊子訓傳時有百歲翁自說兒童時見子訓於市顔色不異於今後人復於長安東覇城見之與一老翁共摩挲銅人相謂曰適)
(見鑄此巳近五百歲矣)老人大父識君久(縯前漢郊祀志武帝時李少君以祠䆴榖道却老方見上)
(嘗從武安侯飲坐中有年九十餘老人少君乃言與其大父游射處老人爲兒時從其大父行識其處一坐盡驚)造物
小兒如子何(援唐杜審言病武平一省侯何如荅曰甚爲造化小兒相苦尚何言)寒盡山中
無曆日(援太上隱者人莫知其夲末好事者從之問姓名不荅留一絶云偶來松樹下高枕石頭眠山中無曆日寒盡)
(不知年十朋池陽集載滕宗諒寄隱者詩序云歷山有叟無姓名好爲歌篇近有人傳山居書事詩云云並與上四句同)雨
斜江上一漁蓑(厚唐隱士張志和詩青篛笠綠蓑衣斜風細雨不湏歸)神仙護短
多官府(縯退之寄夢詩乃知僊人未賢聖護短憑愚邀我敬又有詩云上界真人足官府豈如散仙鞭答鵉鳳終日相)
(追陪)未厭人間醉踏歌(次公續仙傳藍采和者常於市中歌曰踏踏歌藍采和世界能幾何紅顔一春)
(樹流年一擲梭古人混混去不返今人紛紛來更多朝騎鵉鳳到碧落暮見桑田生白波長景明輝在空際金銀宫闕高嵳峩)
贈李道士(并叙)
駕部員外郞李君宗固景祐中良吏也守漢
州有道士尹可元精練善畫以遺火得罪當
死君緩其獄會赦獲免時可元八十一自誓
且死必爲李氏子以報可元旣死二十餘年而
君子世昌之婦夢可元入其室生子曰得柔
小名蜀孫幼而善畫旣長讀莊老喜之遂爲
道士賜號妙應事母以孝謹聞其寫真蓋妙
絶一時云
世人只數曹將軍(厚曹將軍曹霸也杜甫有丹靑引贈曹將軍〇龔名畫記云曹魏髦之後髦畫稱於)
(魏成霸在開元中巳得名天寶未每詔寫御馬及功臣官至左武衛將軍)誰知虎頭非癡人(縯虎)
(頭顧凱之也嘗爲虎頭將軍時人號之爲顧虎頭韓唐張彦遠名畫記云顧愷之字康長小字虎頭晉陵無錫人丹青傳寫莫不)
(好絶有畫論一篇義熙初爲散騎侍)腰間大羽何足道(次公杜詩云良相頭上進賢冠猛將腰間大羽)
(箭此即丹青引中詩)頰上三毛自有神平生狎侮諸公子戲着
幼輿巖石裏(次公世說愷之畫裴楷頰上益三毛人問其故曰裴楷雋㓪有識正在此三毛又畫謝鯤在石岩裏)
(人問其故曰鯤嘗云一丘一壑自謂過庾亮此子宜置丘壑中幼輿鯤字也)故教世世作黃冠(援黃)
(冠道士冠也退之送張道士詩云詣闕三上書臣非黃冠師)布襪青鞋弄雲水(援杜詩劉少府山水)
(障歌青鞋布韈從此始又李白送魏山人詩浩蕩弄雲海又云一弄耶溪水)千年鼻祖守關門一
念還爲李耳孫(子仁鼻祖指尹喜也李耳指老聃也按史記老子傳姓李氏名耳爲周守藏室史周衰遂)
(去至關關今尹喜強令著書今李道士前生姓尹後爲李氏子而皆爲道士故用尹喜老聃事通言之〇用中劉德注漢書曰鼻始)
(也)香火舊緣何日盡丹青餘習至今存五十之年
初過二衰顔記我今如此(次公孔融書云五十之年融又過二)它時要指
集賢人知是香山老居士(樂天爲翰林學士奉詔寫真集賢院厚樂天詩云昔作少學)
(士圖形入集賢今爲老居士寫貌寄香山)
送喬仝寄賀君六首(并叙)
舊聞靖長官賀水部皆唐末五代人得道不
死宋章聖皇帝東封有謁於道左者其謁云
晉水部員外郞賀元再拜而去上不知也巳
而閱謁見之大驚物色求之不可得天聖初
又使其弟子喻澄者詣闕進佛道像直數千
萬張公安道與澄遊具得其事又有喬仝者
少得大風疾幾死賀使學道今年八十益壯
盛人無復見賀者而仝數見之元祐二年十
二月仝來京師十許日予留之不可曰賀以
上元期我於蒙山又曰吾師嘗遊密州識君
於常山道上意若喜君者作是詩以送之且
作五絶句以寄賀
君年二十美且都(厚詩曰洵美且都)初得惡疾堕眉湏紅顔
白髮驚妻孥覧鏡自嫌欲弃軀結茆窮山啖松腴
(堯卿抱朴子曰上黨有趙瞿者病癩歴年垂死或言不如及活流弃之否則後子孫轉相注易其家乃爲賫粮將送之置山穴中瞿)
(在穴中自怨不幸晝夜悲歎涕泣經月有仙人行過穴口而哀之具問訊之瞿知其異人乃叩頭自陳乞哀於仙人以囊藥賜之教)
(其服法瞿服之百許日瘡愈顔色豊悅肌膚玉澤仙人告之曰此是松脂耳此山中更多此物汝鍊之服可以長生不死瞿乃歸家)
(家人初謂之鬼也甚驚愕遂具言之後服松脂不輟身體輕齒不堕髮不白在人間二百許年色如少童乃入抱犢山去不知其終)
(必地仙也)路逢逃秦博士盧(援盧敖秦始皇召以爲博士使求神仙一去而不返)方瞳照
野清而癯(次公拾遺記老聃居山有父者五人方瞳玉面握青筠杖共談天地及五行之精舊引陶弘景一眼有時)
(而方非也希聲紫陽真人周君内傳黃泰在陳留市君常見之君内仙經云仙人目瞳正方泰乃方目)再拜未起
煩一呼覺知此身了非吾烱然蓮花出泥塗隨師
東遊渡濰却(濰却密州二水名)山頭見我兩輪朱豈知仙人
混屠沽爾來八十胷垂胡(次公胡胷前毛也詩所謂胡考之寕)上山如飛
嗔人扶(倬杜詩上馬不用扶每扶必怒嗔)東歸有約不敢渝新年當
參老仙儒秋風西來下雙鳬(縯王喬舄化爲鳬而乘之)得棗如瓜
分我無(援史記封神書李少君曰臣嘗遊海上見安期生食臣棗大如瓜)
五絶
生長兵間早脫身晚爲元祐太平人(倬柳子厚與䔥勉書曰朝夕歌)
(謠使成文章庶木鐸者采取獻之法宫僧聖唐大雅之什雖不得位亦不虚爲太平之人矣)不驚渤澥桑
田變來看龜蒙漏澤春(厚太平廣記王遠傳麻姑云接待巳來東海三爲桑田龜山在兖州)
(泗水縣蒙山在沂州費縣大抵皆魯地相連東封之所歴也)
曾謁東封玉輅塵幅巾短褐亦逡廵行宫夜奏空
名姓悵望雲霞縹緲人
垂老區區蚩爲身微言一發重千鈞始知不見高
皇帝正似商山四老人(縯一發謂四皓對高祖有太子仁孝之語者也)
舊聞父老晉郎官巳作飛騰變化看聞道東蒙有
居處願供薪水看燒丹(倬陶淵明送一力給其子曰汝旦夕之費自給爲難今遣此力助𡭗)
(薪水之勞此亦人子也可善遇之)
千古風流賀季眞最憐嗜酒謫仙人狂吟醉舞知
無益粟飯藜羹問養神(次公李白對酒憶賀監詩云四明有狂客風流賀季真長安一相見)
(呼我謫仙人昔好杯中物番爲松下塵金龜換酒處却憶淚霑巾問養神三字亦語意自到耳而舊註妄引劉禹錫詩擺落功名問)
(養神誤矣劉詩止云玉城山裏多靈藥擺落功名且養神)
十一月九日夜夢與人論神仙道術因作
一詩八句旣覺頗記其語錄呈子由弟後
四句不甚明了今足成之耳
析塵妙質本來空(夢中於此句若了然有所得者厚楞嚴經云又鄰虚析塵入空者用幾色相合成)
(虚空)更積微陽一線功(厚歲時記宫中以紅線量日至日日影添一線)照夜一燈長
耿耿閉門千息自濛濛(次公晉書許邁服氣一氣千餘息)養成丹竈
無煙火點盡人間有暈銅寄語山神停伎倆不聞
不見我何窮(次公傳燈錄道壽禅師在夀州三峯山有一野人常化作佛形及羅漢善薩天仙等形師告衆)
(曰野人作多色伎倆眩惑於人只消老人不見不聞伊伎倆有盡吾不見不聞無盡)
安期生(并叙)
安期生世知其爲仙者也然太史公曰蒯通
善齊人安期生生嘗以策干項羽羽不能用
羽欲封此兩人兩人終不肯(受亡)去予每讀此
未嘗不廢書而歎嗟乎仙者非斯人而誰爲
之故意戰國之士如魯連虞卿皆得道者歟
(抱朴子内篇曰安期先生者賣藥於海邊瑯琊人傳世見之計巳千年秦始皇請與語三日三夜始皇異之賜之)
(金璧安期留書曰復數千年求我蓬萊山)
安期夲策士平日交蒯通嘗干重瞳子(縯漢書項羽贊曰舜盖重)
(瞳子項羽又重瞳子羽豈其苗裔耶)不見隆凖公(厚前漢帝紀高祖爲人隆凖而龍顔李太白梁父吟云君)
(不見高陽酒徒起草中長楫山東隆凖公)應如魯仲連扺掌吐長虹(次公史記魯仲連戰)
(國時人折新垣衍帝秦之議罷燕將聊城之守卒隠於東海故今以比安期也)難堪踞牀洗(援酈食其見高)
(祖踞牀使兩女子洗足酈生不拜長揖曰足下必欲誅無道秦不宜踞見長者)寧挹扛鼎雄(縯漢書言項羽)
(長八尺二寸力扛鼎)事旣兩大謬(次公莊子云時命大謬子仁司馬迁荅任少卿書云事乃有大謬不然)
(者)飄然籋遺風(次公籋讀曰躡漢書天馬歌云籋浮雲是也)乃知經世士出
世或乘龍豈比山澤臞(厚司馬相如大人賦序列仙之儒居山澤間形容甚臞此非帝王之)
(仙意也)忍飢啖栢松(厚列仙傳湏于食栢實偓佺食松實)縱使偶不死正堪
爲僕僮茂陵秋風客(次公言武帝也李賀金銅仙人辤漢歌茂陵劉郎秋風客以言武帝葬茂)
(陵而嘗作秋風辭故也)望祖猶蟻蜂(次公祖字指言高祖也意謂高祖尚不得見安期而况武帝哉)海
上如瓜棗可聞不可逢(援李少君謂武帝曰臣嘗遊侮上見安期食臣棗大如瓜)
過安樂山聞山上木葉有文如道士篆符
云此山乃張道陵所寓(子仁山在瀘州合江縣)
天師化去知何在玉印相傳世共珍故國子孫今
尚死滿山秋葉豈能神
釋老上
詩四十首
記所見開元寺吳道子畫佛滅度以荅子
由(僧祖可名畫記吳道玄陽翟人工畫初名道子玄宗改名道玄下筆有神官至寕王友)
西方真人誰所見(次公西方真人言佛也)衣被七寶從雙狻(厚狻猊獅)
(子也)當時修道頗辛苦柳生兩肘烏巢肩(厚傳灯錄云佛於雪山入)
(定有野鵲於佛頂置巢時去時來)初如濛濛隱山玉漸如濯濯出水蓮
飄然籋遺風
道成一旦就空滅奔會四海悲人天翔禽哀響動
林谷獸鬼躑躅淚迸泉(次公杜詩淚下如迸泉)厖眉深目彼誰
子遶林彈指性自圓(次公自當時修道至此以鋪陳佛滅度時事也事出佛書)隱如
寒月墮清晝空有孤光留故躔(次公月墮清晝以譬佛之滅度光留故躔以譬)
(佛之雖寂滅而猶在盖月之晝隱非亡故也躔則日月之所行曰躔也子仁李白擬古云明月看欲堕當䆫垂清光古入謂墮字)
(爲工杜子美詩云哀壑無光留戶庭先生用此句法也)春遊古寺拂塵壁遺像久此
霾香煙畫師不復寫名姓皆云道子口所傳從横
固巳蔑孫鄧(縯孫知微鄧隱也元肅圖畫見聞志孫知微字太古通義彭山人每畫聖像必先齋戒䟽瀹)
(方始援筆)有如巨鰐吞小鮮(玉父物類相感志南海有鰐魚其狀若鼉有四足見人影則飛躍齧人長)
(六七尺二邊有齒如劒吳季南曰老子治大國若烹小鮮)來詩所誇孰與此安得攜
掛其旁觀(堯卿子由詩云吾兄子瞻苦好異敗繒被紙收明鮮自從西行上得此試與記錄一代觀來詩所言及此)
讀道藏(堯卿終南縣有上清太平宫宫有道藏先朝所賜書也)
嗟予亦何幸偶此琳宫居宫中復何有戢戢千函
書(師退之贈崔立之詩戢戢巳多如束筍)盛以丹錦囊(師漢武内傳帝見西王母巾噐中有一卷小黃)
(書盛以紫錦之囊帝問此何書曰此五岳真形圖也其文祕禁即令女宋靈賓更取一圖以與帝靈賓探懷中得一卷盛以雲錦之)
(囊母以付帝)冒以青霞裾(先之乾&KR0871;子何讓之見一老翁歌譲之逐入丘化一狐遁去案上得書一紙云)
(何以蔽棵霞裾雲袈)王喬掌關籥蚩尤守其廬(次公王喬字子晉也神仙名蚩尤神名)
(堯卿道藏中多畫蚩尤守禦之狀)乘閑竊掀攪涉獵豈暇徐(次公涉獵略觀之也前漢)
(賈山涉獵書記不能爲醇儒)至人悟一言道集由中虚(縯莊子惟道集虚)心
閑反自照皎皎如芙蕖千歲厭世去(次公道家存想法當想心如未開蓮)
(花豈此事乎莊子曰千歲厭世去而上仙也)此言乃蘧蒢人皆忽其身治之
用士苴(厚莊子道之真以治身其土苴以治天下)何暇及天下幽憂吾未除
(縯莊子堯以天下譲子州支父子州支父曰我適有幽憂之疾未暇治天下也)
成都進士杜暹伯升出家名法通往來吳
中
欲識當年杜伯升飄然雲水一孤僧若教俯首隨
韁鎻(縯班嗣言貫仁義之羈絆係名聲之韁鎻)料得如今似我能(柳子玉云通若及第不過)
(似我厚按先生詩話僕偶問通師子若不脫屣場屋今何爲矣柳子玉云不過似我能因戲爲此詩)
過永樂文長老巳卒(注見夜至永樂文長老院詩注中)
初驚鶴瘦不可識旋覺雲歸無處尋三過門間老
病死(縯佛爲太子遊諸城門則生老病死遂出家)一彈指頃去來今(師謂過去見在未來)
(三世也)存亡慣見渾無淚鄕井難忘尚有心欲向錢塘
訪圓澤葛洪川畔待秋深(縯李源居洛師惠林寺與僧圓澤遊甚密一日相約遊青城峩)
對酬今年復扣門空房但颼飀云巳滅無餘(縯佛入無)
(余涅槃)薪盡火不留(縯莊子指窮於爲薪火傳也不知其盡也)却疑此室中常
有斯人不所遇孰非夢事過吾何求
僧惠勤初罷僧職
軒軒青田鶴(縯永嘉郡記曰有沭溪去青田九里此中有一双白鶴年年生子長大便去只常餘父母一双)
(精白可愛多云神所養杜詩薛公十一鶴盡寫青田真)鬱鬱在樊籠(師莊子澤雉十步一啄百步一飲不)
(蘄畜乎樊中倬南史楊休之不樂煩聀典選久曰此官實時清華但妨吾賞真是樊籠矣)旣爲物所縻
遂與吾輩同今來始謝去萬事一笑空新詩如洗
出不受外垢蒙清風入齒牙出語如風松霜髭茁
病骨饑坐聽午鍾非詩能窮人窮者詩乃工此語
信不妄吾聞諸醉翁(厚歐陽作梅聖俞詩序云非詩能窮人殆窮者而後工也師醉翁謂永叔也)
贈上天竺辯才師
(汪樓蘇轍撰子瞻書歐陽棐書額云師姓徐氏名元净字無象杭之於潜人生而左肩肉起袈裟絛八十一曰)
(乃滅及師之終寔八十一歲師生十歲出家二十五賜紫衣及辨才號沈公遘治杭命住上天竺增室幾至)
(萬礎重樓傑閣冠於浙中)
南北一山門上下兩天竺(堯卿錢塘諸寺天竺最盛山有一門南北相望而上下兩天竺)
(寺子仁白樂天題天竺詩一山門作两山門两寺元從一寺分)中有老法師瘦長如鸛
鵲(厚唐裴寬傳韋詵有女許妻於寬歸語妻曰常求佳婿今得矣明日會其族使觀之寬衣碧瘠而長人皆笑呼爲碧&KR1295;雀)
不知修何行碧眼照山谷(師胡僧多碧眼)見之自清凉洗盡
煩惱毒坐令一都會男女禮白足(援高僧傳釋曇如者晉武時人足白於面)
(時稱爲白足和尚謂僧爲白足盖始乎此)我有長頭兒(縯賈逵在太學長八尺二寸諸儒爲之語曰問事不)
(休賈長頭)角頰峙犀玉四歲不知行抱負煩背腹師來
爲摩頂(縯徐陵年數歲家人携以候沙門寶誌摩其頂曰天上石麒麟也)起走趁奔鹿(子仁)
(按子由辨才塔碑云予兄子瞻中子迨生三年不能行請師爲落髮摩頂祝之不數日能行如它兒)乃知戒律中
妙用謝羈束何必言法華佯狂啖魚肉(援京師聞宝寺僧俗姓張)
(好誦法華經故等軰呼爲張法華其言語散乱不謹細行故亦呼爲風法華子仁蘇州義師狀如風狂好活燒鯉魚不待熟而食之)
次韻僧潜見贈
道人胷中水鏡清(縯晉衞&KR1493;見樂廣善談論而竒之曰此人如水鏡見之瑩然)萬象起
滅無逃形獨依古寺種秋菊要伴騷人飱落英(厚楚)
(詞云夕飡秋菊之落英)人間底處有南北(堯卿六祖曰人有南北佛性无南北)紛紛鴻
鴈何曾冥(縯揚子鴻飛冥冥弋人何篡焉)閉門坐穴一禪榻(厚管寕坐一藜牀積五十)
(余年當膝処皆穿)頭上歲月空峥嶸令年偶出爲求法欲與
慧劒加礱硎(次公慧劒出佛書礱硎則莊子刃新發於硎也)雲衲新磨山水出
霜髭不剪兒童驚公侯欲識不可得故知倚市無
傾城(援史記貨殖傳刺綉文不如倚市門言倚市必醜悍无傾城之容也次公韓退之詩云倚市難藏拙)秋
風吹夢過淮水(堯卿太白詩西憶故人不可得東風吹夢到長安)想見橘柚垂
空庭(次公杜詩空庭垂橘柚)故人各在天一角(厚杜詩常恨結歡淺各在天一涯)相
望落落如晨星(次公劉禹錫送張盥赴㪯詩序落落如曙星之相望堯卿序云吾不幸向所謂同年友)
(當其盛時聮𬒮舉鑣亘絶九衢若屏風然今年落落如晨星之相望)彭城老守何足顧棗林
桑野相邀迎千山不憚荒店遠兩脚欲趁飛猱輕
多生綺語磨不盡(次公綺語出佛書)尚有宛轉詩人情猿吟
鶴唳夲無意(次公杜詩江猿應獨吟陛機曰欲聞華亭鶴唳豈可得哉)不知下有行人
行空階夜雨自清絶(次公何遜詩夜雨滴空階)誰使掩挹啼孤惸
我欲仙山掇瑶草(縯杜甫贈李白詩亦有梁宋遊方期拾瑶草〇倬曰東方朔與友人書曰遊十洲三)
(島相期拾瑶草)傾筐坐歎何時盈(次公詩采采卷耳不盈傾筐)簿書鞭扑晝
填委(倬文選劉公幹詩聀事煩填委文墨紛消散)煑茗燒栗宜宵征(子仁詩肅肅宵征)
乞取摩尼照濁水共看落月金盆傾(厚老杜與閭丘師詩云夜闌接)
(軟語落月傾金盆唯有摩尼珠可照濁水源)
書黁公詩後(并叙)
過加禄鎮南二十五里大許店休馬于逆旅
祁宗祥家見壁上有幅紙題云滿院秋光濃
欲滴老僧倚杖青松側只怪高声問不譍瞋
余踏破蒼苔色其後題云滏水僧寶黁宗祥
謂余此光黃間狂僧也年百三十死於熙寧
十年旣死人有見之者宗祥言其異事甚多
作是詩以識之黁公夲名清戒俗謂之戒和
尚云
黁公昔未化來往淮山曲壽餘兩甲子氣壓諸尊
宿但嗟濁惡世(子仁佛書云五濁惡世)不受龍象蹴(次公維摩經如龍象蹴踏)
(非驢所堪)我來不及見悵望空遺躅霜顱隱白毫(縯佛於眉間放)
(大白毫光相)鎻骨埋青玉(縯觀音大士昔於陜府化爲娼女以救滛迷旣死埋之骨如金鎻不断)皆
云似逹麽隻履還天竺(厚達麽旣入涅槃葬熊耳山吳坂三年後有魏使宋雲自使西域廽)
(見逹麽于葱嶺手携隻履翩翩獨遊言吾歸西天雲至言之孝莊帝使人發塔開棺惟隻履在耳)壁間餘清
詩字勢頗拔俗爲吟五言偈一洗凢眼肉(子仁肉眼字出金剛經)
子由作二頌頌石臺長老問公手寫蓮經
字如黑蟻且誦萬遍脅不至席二十餘年
予亦作二首
眼前擾擾黑蚍蜉口南紛紛白唾珠(次公莊子不見夫睡者乎大者如珠)
(小者如霧)要識吾師無礙處(師文殊師利言維摩詰智慧無碍)試將燒却
看瞋無
眼睛心地兩虚圓脅不霑牀二十年(縯比丘難生在師左右嘗行苦行脅)
(不至席因名脅尊者子仁傳燈錄震旦第四祖攝心無寐脅不至席僅六十年)誰信吾師非不睡
睡蛇巳死得安眠(厚遺教經言煩惱毒蛇睡在汝心譬如黑蛇在汝室睡當以持戒之鈎早併除之睡)
(蛇旣出乃可安眠不出而眠是無慙人也子仁先生戲吳子野詩云飢火盡時無内熱睡蛇死後得安眠又午䆫坐睡云睡蛇夲)
(亦無何用鈎與手次韻定國夜飲云且倒餘樽盡今夕睡蛇巳死不湏鈎皆用此也)
次韻樂著作天慶觀醮
濁世紛紛肯下臨(次公史記太史公曰平原君濁世之佳公子也又佛書云五濁惡世耳頭陀寺碑云下)
(臨無地也)夢尋飛步五雲深無因上到通明殿(次公通明殿玉帝殿)
(名見翊聖真君傳)只許微聞玉佩音
次韻荅寶覺
芒鞵竹杖布行纏遮莫千山更萬山從來無脚不
解滑誰信石頭行路難(次公石頭希遷大師也丹霞盖其嗣馬祖問師從什麽處來師云石)
(頭馬祖云石頭路滑還躂倒汝麽師曰若躂倒即不來貼以行路難三字則古樂府名也石頭路滑在傳燈錄又有馬祖謂鄧隱峯)
(一事而今先生所用不解滑止用丹霞事)
以玉帶施元長老元以衲裙相報次韻(師佛)
(印禪師法名了元饒州人公久與之游時住持潤州金山寺公赴杭過潤爲留數日一日值師挂牌與弟子入)
(室公便服入方丈見之師云内翰何來此間無坐處公戲云暫借和尚四大用作禪牀師曰山僧有一轉語内)
(翰言下即荅當從所謂如稍涉擬議則所繫玉帶願留以鎮山門公許之便觧玉帶置几上師云山僧四大本)
(空五藴非有内翰欲於何處坐公擬議未即荅師急呼侍者云收此玉帶永鎮山門公笑而與之師遂取衲裙)
(相報因有二絶公次韻荅之余嘗觀廣漢天寕泰長老話其事泰云是時在金山挂搭目擊公與元老問荅如)
(此余故叙於題下使後人知其本末云)
病骨難堪玉帶圍鈍根仍落箭鋒機(次公傳燈錄序云機緣交激若)
(柱於箭鋒義維摩經云能分别諸利鈍根)欲教乞食歌姬院(縯北瑣夢言裴休嘗披毳衲於歌姬)
(院持鉢乞食自以爲不爲俗情所得可以說法爲人)故與雲山舊衲衣(毛冷齋夜話云先生悟其前生)
(爲戒禪師常衣衲衣)
此帶閱人如傳舍(厚前漢盖寬饒傳寬饒曰美哉冨貴無常忽則易人如此傳舍)流傳到
我亦悠哉錦袍錯落真相稱乞與佯狂老萬回(援唐)
(武后賜萬回和尚錦袍玉帶師八九歲能言其兄戍安西師持信朝往夕返自弘農抵安西萬餘里故號萬回揚傳燈錄萬回法)
(雲公者虢州人也姓張氏唐貞觀六年五月五日生始在弱齡嘯傲如狂)
送金山鄕僧歸蜀開堂
撞鍾浮玉山(次公金山名浮玉山)迎我三千指衆中聞謦欬(次公)
(莊子謦欬於君之側)未語知鄕里我非箇中人何以嘿識子振
衣忽歸去(次公楚辝新浴者必振其衣)隻影千山裏涪江與中冷
共此一味水(縯涪水出龍州徼外經綿梓遂合右内嘉陵水次公涪江以言梓州之江鄕僧必梓州人也中冷以言)
(金山之水取其身見在金山也)冰盤薦琥珀何似糖霜美(次公琥珀正以言糖霜之狀)
龜山辯才師(次公龜山在泗州)
此生念念浮雲改(厚杜詩天上浮雲如白衣斯湏改變如蒼狗次公維摩經云是身如浮雲湏臾變)
(滅)寄語長淮今好在故人宴坐虹梁南新河巧出
龜山背(次公新河意者後篇所謂新洛也堯卿時蔣之竒爲發運使時開運河謂之新河出於龜山之背龜山在淮)
(水中故作新河以避淮流之險)木魚呼客振林莽鐵鳳横空飛綵繪
(次公鐵鳳庭中長竿也杜詩云鐵鳳森翺翔)忽驚堂宇變雄深坐覺風雷生
謦欬羡師遊戲浮漚間笑我榮枯彈指内嘗茶看
畫亦不惡問法求詩了無礙(師杜甫謁真諦寺禪師詩問法看詩忘觀身向酒慵)
千里孤帆又獨來五年一夢誰相對(次公五年一夢言在黃州五年)
(也)何當來世結香火永與名山供井磑(杜詩鐵鳳則指屋春上所安者)
蒜山松林中可卜居余欲僦其地地属金
山故作此詩與金山元長老(蒜山在潤州)
魏王大瓠無人識種成何翅實五石不辭破作兩
大樽只憂水淺江湖窄(縯惠子謂莊子曰魏王貽我大瓠之種我樹之成而實五石以盛水)
(漿其堅不能自舉也剖之以爲瓢則瓠落無所容非不枵然大也吾爲其無用而剖之莊子曰今子有五石之瓠何不慮以爲大樽)
(而浮乎江湖而憂其瓠落無所容則夫子猶有蓬之心也夫)我材濩落無所用(厚杜詩居然成濩落)
(白首甘契闊)虚名驚世終何益東方先生好自譽(子仁前漢)
(東方朔傳武帝初即位朔上書文辝不遜高自稱譽上偉之又帝謂朔曰使自責反自譽)伯夷子路并爲
一(援東方朔言帝誠得賢士公卿在位若以季路爲執金吾伯夷爲京兆云云)杜陵布衣老且愚
信口自比契與稷(縯杜詩杜陵有布衣老大意轉拙許身一何愚竊比稷與契)莫年欲
學柳下惠(次公學柳下惠則以其不辝小官也又爲士師三黜也)嗜好酸鹹不相入
(子仁退之詩嗜好與俗殊酸鹹)金山也是不羈人早歲聞名晩相得
我醉而嬉欲仙去旁人笑倒山謂實問我此生何
所歸笑指浮休百年宅(次公莊子其生若浮其死若休又唐張鷟自號浮休子)蒜
山幸有閑田地(希仲白樂天集載古桂華曲云月中幸有閑田地何不中央種雨株)招此無
家一房客(次公吕仙翁詩三千里外無家客五百年来雲水身)
贈常州報恩長老二首
碧玉盌盛紅馬腦井花水養石菖蒲也知法供無窮
盡試問禪師得飽無
薦福老懷真巧便净慈兩本更尖新憑師爲作鐵
門限(厚法書要錄載唐智永師工筆札求者日造其門如市所居戸恨爲之穿穴乃作鐡門限)凖備人間
請話人
參寥上人初得智果院會者十六人分韻
賦詩軾得心字(堯卿用圓覺經以大緣斍爲我伽藍身心安居平等性智爲韻晁)
(按圖經城内寺院智果院在石佛山吳越王錢氏建號石佛寺大中祥符中改賜今額又錢塘門外及孤山皆)
(有智果院並錢氏時建)
漲水返舊壑飛雲思故岑念君忘家客亦有懷歸
心三間得幽寂數步藏清深攅金盧橘塢散火楊
梅林茶笋盡禪味(師維摩詰言雖復飲食而以禪說爲味)松杉真法音雲
崖有淺井玉醴常半尋遂名參寥泉可濯幽人襟
相携横嶺上未覺衰年侵一眼吞江湖萬象涵古
今願君更小築歲晚解我簮(次公此篇止以佛家本事起意鋪叙別不用事)
送小本禪師赴法雲
寓形天宇間(師陶淵明歸去來辝寓形宇内復幾時)出處會有役澹然都
無營百年何由畢山林等憂患軒冕亦戲劇我未
即歸休師寧便安逸王城滿豪傑議論紛黑白聖
諦第一義對面誰不識(次公梁武問逹麽如何是聖諦第一義師曰廓然無聖又問對朕者)
(誰師曰不識)師來亦何事孤月掛空碧是身如浮雲(厚維摩經)
(是身如浮雲湏臾變滅)安可限南北(次公兩句皆老杜詩全語)出岫夲無心(援陶)
(淵明雲无心而出岫)旣雨歸亦得林泉有舊約何年掛缾錫
留别蹇道士拱辰
黑月在濁水(次公黑月出楞嚴經明還日輪暗還黑月又莊子觀濁水而迷於清淵)何曾不
清明寸田滿荆棘梨棗無從生(縯真誥載王夫人與許長史書交梨火棗此乃)
(飛騰之藥二樹欲生君心中猶有荆棘相雜是以二樹不生可剪荆棘出此樹否)何時反吾真(厚說苑木)
(偶人謂土偶人曰子先土也天大雨水潦並至子必沮壞應曰吾沮乃反吾真也)歲月今峥嶸(次公鮑昭)
(舞鶴賦歲峥嵘而催暮此言時之易頽也)屢接方外士早知俗緣輕庚桑託
雞鵠未肯化南榮(援莊子庚桑楚謂南榮趎曰越雞不能伏鵠卵魯雞固能之胡不往見老聃也)晚
識此道師似有宿世情笑指北山雲訶我不歸耕
仙人漢隂馬微服方地行(厚隂馬言隂長生與馬明生也隂長生新野人後漢隂皇后之)
(属藉少居冨貴不好榮利知馬明生得度世之術乃執御者之礼事之十余年不解明生日子真得道矣乃授以丹經教之合丹二)
(仙旣合用成不樂昇天但服半剤爲地仙事出神仙傳故言地行也微服不爲顯服也如孔子微服而過宋不欲衆識之也)咫
尺不往見煩子通姓名願持空手去獨控横江鯨
(次公賈誼賦横控訓引字江湖之鱣鯨)
贈月長老
天形倚一笠(縯虞洪穹天論曰天形如笠而冒地之表)地水轉兩輪(厚晉書天文志)
(渾天儀注云天地各乘氣而立載水而行日月星行半覆地上半繞地中如車轂之運也)四時之所運(運一)
(本作連援莊子五帝之所運三王之所争尽此矣)毫端栖一塵(次公退之詩下視寓九州一塵集毫端)
功名半幅紙兒女浪苦辛子有折足鐺中容五合
陳(次公陳字盖前漢大倉之粟陳陳也)十年此中過却是英特人延我
地爐坐語軟意甚真(厚維摩經言大冨𣑽行所言誠諦常以軟語〇任杜詩夜闌接軟語)白
灰如積雪中有紅麒麟勿觸紅麒麟作灰維那嗔
拱手但默坐墻壁徒諄諄今宵恨客多汙子白㲲
巾(厚南史高昌國多草木有草實如壐中絲如細纑名爲白㲲國人取織以爲布杜子美云光明白㲲巾)後夜當
獨來不煩主與賓蒲團坐紙帳自要觀我身
送芝上人遊廬山
二年閱三州我老不自惜(次公先生以元祐六年離杭召爲翰林承旨是年又出守穎州)
(七年徙楊州此詩乃七年作也故云二年閱三州)團團如磨牛步步踏陳迹(子仁淵明)
(詩步步尋往迹)豈知世外人長與魚鳥逸老芝如雲月(次公卷後)
(次法芝韻詩又云但願老師真似月誰家甕裏不相逢而先生之子過送曇秀詩亦云從此期師真似月斷雲時復挂星河皆以此)
(也曇秀即法芝云)烱烱時一出比年三見之常若有所適逝
將走廬阜計闊道愈密吾生如寄耳(次公魏文帝樂府云人生如寄)
(多憂何爲又法苑珠林謝安與支遁書云人生如寄耳)出處誰能必江南千萬峯
何處訪子室
僕所至未嘗出游過長蘆聞夫禪師病甚
不可不一問旣見則有間矣明日阻風復
留見之作三絶句呈聞復并請轉呈參寥
子各賦數首(今云亦知壷子不死以言夫禪師幾死而生)
亦知壺子不死(次公莊子載鄭之神巫曰季咸相壺子而壷子示之以地文季咸則以之爲死又示之以)
(天壌季咸則以之爲生)敢問老聃所游(程莊子孔子見老聃老聃方新沭曰吾游於物之初孔子曰請)
(問游是老聃曰云云)瑟瑟寒松露骨耽耽老虎垂頭(厚易頥卦虎視耽眈朱)
(相山錄載蘇子美詩云垂頥孤坐若癡虎)
莫言西蜀萬里且到南華一遊(次公南華寺在韶州乃曹溪道場也)扶
病江邊送客(厚杜甫贈韋贊善別詩扶病送君發)杖挐浦口回頭(厚莊子漁父方)
(將杖挐而引其舡)
老去此生一訣興來明日重游卧聞三老白事(次公)
(三老引舡之人也杜詩云長年三老應怜汝捩拖開頭如有神)半夜南風打頭(次公打頭風打舡頭也)
(夏杜詩風急打舡頭)
贈清凉寺和長老
代北初辭没馬塵(次公代北河北也先生言其自定州來也)江南來見卧雲
人(子仁鮑明遠詩云雲卧恣天行)問禪不契前三語(厚宗門統要無着和尚游五臺問一老僧曰此)
(間多少衆老僧曰前三三後三三無着罔測)施佛空留丈六身(厚袁宏漢記西域天竺國有佛道焉)
(長丈六尺黃金色頂中佩日月光變化無方無所不入而大濟群生初明帝夢見金人長丈以問群臣或曰西方有神其名曰佛陛)
(下所夢得無是乎於是遣使天竺圖其形像焉)老去山林徒夢想雨餘鐘鼔更
清新會湏一洗黃茆瘴(厚舊五代史成汭鎮荆門與宰相徐彦若不平銜之及彦若出鎮南)
(海路過江陵汭思嶺外有黃茆瘴患者髮落乃謂彦若曰黃茆瘴望相公保重彦若應声荅曰南海黃茆瘴不死成和尚盖譏汭曾)
(爲僧也汭甚愧之)未用深藏白㲲巾(縯杜甫贊公房詩云細軟青絲履光明白㲲巾深藏供老宿取)
(用及吾身)
贈蒲澗長老
優鉢曇花豈有花(厚法華經佛告舍利佛如是妙法諸佛如來是如來是乃說之如優曇鉢花時一現)
(耳次公佛言優曇鉢五百年而開花其花極香且有花而無實)問師此曲唱誰家(厚傳灯錄風穴)
(延昭禅師有盧陂長老問曰師唱誰家曲宗風嗣阿誰延昭禪師曰超然迥出威音外翹足徒劳譛底沙)巳從子美
得桃竹(此山有桃竹可作杖而土人不識予始錄子美詩遺之〇彦才曰志材桃竹葉如棕身如竹密節而實中盖天)
(成拄杖也嶺南人多種此而不知其爲桃竹)不向安期覓棗瓜(縯李少君謂漢武帝曰臣嘗在海上)
(見安期生食臣棗大如瓜)燕坐林間時有虎高眠粥後不聞鴉勝
遊自古兼支許(厚晉書會稽有佳山水名士多居之孫綽李光許詢支遁等皆以文義冠世並築室東土)
(與羲之同志宴集於會稽山隂之蘭亭)爲採松肪寄一車(厚本莫松脂久服輕身不老一名松脂一)
(名松肪)
寄鄧道士(并詩)
羅浮山有野人相傳葛稚川之隷也鄧道士
守安山中有道者也嘗於庵前見其足迹長
二尺許紹聖二年正月十日予偶讀韋蘇州
(十朋韋應物唐人號曰韋蘇州)寄全椒山中道士詩云今朝郡
齋冷忽念山中客澗底束荆薪歸來煑白石
(高抱朴子内篇云引石散以方寸匕投一斗白石于中以水合煑之立熟如芋子可食以當穀)遥持一
樽酒遠慰風雨夕落葉滿空山何處尋行迹
乃以酒一壷依蘇州韻作詩寄之
一杯羅浮春(次公羅浮春先生所自造酒名也以惠州見羅浮山而得名云)遠餉採薇客
(厚文選嵇叔夜養生論採薇山阿散髮巖岫)遥知獨酌罷醉卧松下石幽人
不可見清嘯聞月夕(援晉書劉琨爲胡騎所圍乃乘月登樓清嘯)聊戲庵中
人空飛本無迹(子仁柳子厚詩飛鳥無遺迹)
次韻定慧欽長老見寄八首
蘇州定慧長老守欽使其徒卓契順來惠州
問予安否且寄擬寒山十頌語有璨忍之通
而詩無島可之寒吾甚嘉之爲和八首(周吳郡圖經續)
(記云定慧禪院本萬歲子院在長州縣東祥符中改今額〇彭傳燈錄云天台寒山子者本無氏族始豊縣西七十)
(里有寒暗二巖以其於寒巖中居止得名也有頌三百餘首傳布人間)
左角看破楚南柯聞長滕(次公莊子有國於蝸之左角曰蛮氏右角曰觸氏争地而戰高)
(祖破項羽又淳于棼夢入槐安國爲南柯太守旣覺乃一大槐樹南向之枝也左傳滕侯薛侯來魯而争長卒長滕侯也)鈎
簾歸乳燕(厚杜詩廉戶最宜通乳燕)穴紙出癡蠅(厚傳燈錄神瓉禪師見蜂子投紙䆫求出)
(師曰世界如許廣闊不肯出鑚它故紙次公古靈見䆫上蠅曰百年鑽故紙未見出頭時韓詩癡如遇寒蠅)爲鼠常
留飯憐蛾不點燈﨑嶇真可笑(子仁李白書云白﨑嶇歷落可笑人也)我
是小乘僧(厚傳燈錄圭峯云悟我空徧真之理而修者是小乘禪)
鐡橋本無柱石樓豈有門(次公羅浮山有鐵橋石樓故云本无柱也又有二石樓而延祥)
(寺在南樓之下相傳石樓有門可往故云豈有門也饒白鶴故居圖鐵橋峯在大石樓峯東大小二石樓在羅浮山之下)舞
空五色羽(厚先生在儋州有五色雀詩云粲粲五色羽)吠雲千歲根(縯千歲根言狗)
(杞也狗杞干歲其根如大之狀白樂天詩云不知靈藥根成狗怪得時聞吠夜声)松花釀仙酒(厚原化記)
(有老人雪中訪崔希真献松花酒老人云花澁無味乃取一丸藥投之味頓别)木客餽山飱(次公木客廣南)
(有之多居木中野人之類也)我醉君且去陶云吾亦云(援南史陶潜有酒輒設若先醉)
(更語客曰我醉欲眠君且去次公晉語叔向言今我以忠謀諸侯而以信覆之荆之逆諸侯也亦云盖謂其說亦如此也)
羅浮高萬仞下看扶桑卑(次公扶桑曰所出也劉夢得有詩記羅浮夜半見日事云山不)
(甚高而夜見日此可異也)默坐朱明洞(厚茅君内傳羅浮山之洞周回五百里名曰朱明曜真之天次公)
(洞在山中冲虚觀之後云是蓬萊第七洞池元龍白鶴故居圖云朱明洞在麻姑峯之北)玉池自生肥
(縯黃庭外景經丹田之中精氣微玉池清水上生肥)從來性坦率(子仁杜詩常恐坦率性失身爲杯酒)醉
語漏天機相逢莫相問我不記吾誰
幽人白骨觀(次公楞嚴經優婆尼沙陁悟白骨微塵歸於空虚謂之白骨觀也)大士甘露
滅(厚維摩經始在佛樹力降魔得甘露滅覺道成)根塵各清净(厚楞嚴經若復一切世間根塵隂處界等)
(㫮如來藏清净本然)心境兩竒絶(子仁李白詩光景兩竒絶)真源未純熟習氣
餘陋劣譬如巳放鷹中夜時掣紲(次公巳放鷹之義盖鷹養而未放則猶未)
(知掣紲巳曾放之每夜在韝紲輒有往意矣紲所以係鷹鷦鷯賦云蒼鷹鷙而受紲也)
誰言窮巷士乃竊造化權所見皆我有安居受其
全(次公凡萬物在前我皆見之矣則莫不備於我可以安坐而全受之也)戲作一篇書千古發
爭端儒墨起相殺予初夲無言
閑居蓄百毒(次公百毒百藥也藥謂之毒出周禮聚毒藥以供醫事也)救彼跛與盲
依山作陶穴(次公陶穴以塼砌穴也詩云陶復陶穴)掩此暴骨横(任左傳三軍暴)
(骨)區區效一漑(厚嵇康叔夜養生論夫爲稼於湯世偏有一漑之功者雖終歸於焦爛必一漑者後枯也)
豈能濟含生力惡不巳出(厚禮記大道之行力惡其不出於身也不必爲巳)時
哉非汝争(次公尚書時哉不可失)
少壯欲及物老閑餘此心微生山海間坐受瘴霧
侵可憐鄧道士攝衣問呻吟覆舟弔私渡斷橋費
千金(次公鄧道士名守安嘗問呻吟問百姓之有呻吟者也於是造橋見最後兩橋詩序費千金以造橋弔私渡而覆舟者)
净名毗耶中(縯維摩經毗耶離城中有長者名維摩詰僧肇注云維摩詰秦言净名也)妙喜恒
沙外(厚維摩經佛言有國名妙喜佛號無動是維摩詰於彼國没而來此生)初無往來相
二土同一在(次公土字當從佛書言國土之土音徒故切)云何定慧師尚欠
行脚債請判維摩憑一到東坡界
二月八日與黃燾僧曇穎過逍遥堂何道
士宗一問疾
安心守玄牝(次公老子玄牝之門是謂天地根盖道家謂玄牝鼻兩竅也)閉眼覓黃庭
(厚黃庭外景經上有黃庭下關元住云黃庭者脾爲中主横在太倉上)問疾來三士(縯維摩詰示病而佛)
(遣文殊問疾也)澆愁有半缾風松時落蘂病鶴不梳翎樽
空我歸去山月照君醒
增刊校正王狀元集注分類東坡先生詩卷之四
