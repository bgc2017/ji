增刊校正王狀元集註分類東坡先生詩卷之二十四
題詠下
詩四十二首
書泗州孫景山西軒
落日明孤塔(次公僧伽塔也)青山繞病身知君向西望不愧
塔中人(次公塔中人則言僧伽十也)
題織錦圖上回文三首(次公回文詩起於竇滔妻蘇氏於錦上織成之盖順)
(讀与倒讀皆成詩句也第二篇千字錦第三篇回文錦皆用此事盖晉書列女傳竇滔符堅時爲秦州刺史被)
(徙流沙蘇氏思之織錦爲回文旋圖詩以贈滔宛轉循環以讀之詞甚悽惋凡八百四十字文多不錄也)
春晚落花餘碧草夜凉低月半枯桐人隨遠鴈邊
城暮雨映疎簾繡閤空(次公杜詩江色映疎簾)
紅手素絲千字錦故人新曲九回腸(縯司馬迁荅任安書有云腸一日而)
(九回居則忽忽若有所亡)風吹絮雪愁縈骨淚灑縑書恨見郎
羞看一首回文錦錦似文君別恨深頭白自吟悲
賦客(厚西京雜記曰司馬相如將聘茂陵女子爲妾卓文君作白頭吟以自絶相如感之乃止其詞云清如山上雪皎若雲間)
(月聞君有两意故來相訣絶平生共城中何嘗斗酒會今日斗酒間明日溝水頭蹀踥向溝上溝水東西流又云郭東亦有樵郭西)
(亦有樵两樵相推与无親爲誰驕又云凄凄重凄凄嫁娶不須啼願得一心人白頭不相离)斷腸愁是斷
絃琴
書李公擇白石山房
偶尋流水上崔嵬五老蒼顔一笑開(次公五老即廬山五老峯公擇少時)
(讀書於五老峯下白石庵之僧舍先生嘗作李氏山房藏書記正謂此也)若見謫仙煩寄語匡
山頭白早歸來(縯杜甫憶李白詩匡山讀書処頭白早歸來)
題孫思邈真
先生一去五百載猶在峨眉西崦中(次公峨眉山記載有僧逢先生者乃)
(唐衣冠請僧轉法華經西崦字杜老有西崦人家詩)自爲天仙足官府(次公神仙傳白石先生云天上多至)
(尊相奉事更苦於人間耳而韓退之詩云上界真仙足官府)不應尸解坐蝱蟲(縯嘗有仙人謂思邈)
(著千金方多以物命爲薬以害物之故不獲上昇止於尸解其後思邈乃取草木薬以代蝱蟲水蛭作千金方翼三十篇)
歸宜興留題竹西寺三首(次公宜㒷常州倚郭縣也竹西寺在揚州)
(北盖經竹西寺而往常也堯卿杜牧詩云斜陽竹西路歌吹是揚州)
十年歸夢寄西風此去真爲田舍翁(次公西風言欲歸西川也田舍翁言)
(有田在常州也宋高祖紀太明中壞上所居隂堂於其処起玉燭&KR2204;与羣臣觀之牀頭有土障壁上挂葛灯籠麻䋲拂侍中袁顗盛)
(称上倹素之德孝武不荅獨曰田舍翁得此以爲過矣)剰覓蜀岡新井水要攜鄕味
過江東(次公竹西寺山上有井其水味如蜀江号曰蜀岡故先生謂之爲鄕味過江東則江之東乃言常州也)
題孫思邈真
先生一去五百載猶在峨眉西崦中(次公峨眉山記載有僧逢先生者乃)
(唐衣冠請僧轉法華經西崦字杜老有西崦人家詩)自爲天仙足官府(次公神仙傳白石先生云天上多至)
(尊相奉事更苦於人間耳而韓退之詩云上界真仙足官府)不應尸解坐蝱蟲(縯嘗有仙人謂思邈)
(著千金方多以物命爲薬以害物之故不獲上昇止於尸解其後思邈乃取草木薬以代蝱蟲水蛭作千金方翼三十篇)
歸宜興留題竹西寺三首(次公宜㒷常州倚郭縣也竹西寺在揚州)
(北盖經竹西寺而往常也堯卿杜牧詩云斜陽竹西路歌吹是揚州)
十年歸夢寄西風此去真爲田舍翁(次公西風言欲歸西川也田舍翁言)
(有田在常州也宋高祖紀太明中壞上所居隂堂於其処起玉燭&KR2204;与羣臣觀之牀頭有土障壁上挂葛灯籠麻䋲拂侍中袁顗盛)
(称上倹素之德孝武不荅獨曰田舍翁得此以爲過矣)剰覓蜀岡新井水要攜鄕味
過江東(次公竹西寺山上有井其水味如蜀江号曰蜀岡故先生謂之爲鄕味過江東則江之東乃言常州也)
道人勸飲雞蘇水(堯卿本草有水蘇紫蘇假蘇三種各異水蘇一名雞蘇)童子能煎
鶯粟湯暫借藤牀與瓦枕莫教孤負竹風凉(次公文選李陵)
(書陵虽孤恩漢亦負德)
此生巳覺都無事今歲仍逢大有年(縯春秋書有年次公唐王維和重)
(陽節宰臣及百官上壽應制詩云四海方无事三秋大有年)山寺歸來聞好語(厚李賀詩沙路歸來)
(聞好語旱火不光天下雨)野花啼鳥亦欣然(堯卿王維因赦罪拜官花迎喜氣皆如笑鳥識歡心亦解歌)
惠崇春江晚景二首
竹外桃花三兩枝春江水暖鴨先知蔞蒿滿地蘆芽
短正是河豚欲上時(縯歐陽公詩春洲生荻芽春岸飛楊花河豚於此時肥不數魚鰕)
兩兩歸鴻欲破羣依依還似北歸人遥知朔漠多
風雪更待江南半月春
書皇親扇
十年江海寄浮沉夢遶江南黃葦林誰謂風流貴
公子筆端還有五湖心(次公唐人題韓信廟曰隆凖早知同鳥喙將軍應有五湖心)
次韻黃魯直寄題郭明父穎川西齋二首
樹頭啄木常疑客(師賈島詩時聞啄木鳥疑是叩門僧)客去而嗔定不然
(厚韓退之剥剥啄啄有客至門我不出應客去而嗔)脫轄已應生井沬解衣聊復起
庖煙(縯前漢陳遵嗜酒每大飲賓客滿堂輒關門取客車轄投井中雖有急終不得去任杜詩云厨煙斍遠庖)平生
詩酒真相汚此去文書恐獨賢(援杜詩返遭詩酒汚何事忝簮裾)早晚
西湖映華髮小舟翻動水中天(穎州之西湖也)
寂寞東京月旦州德星無復綴珠旒(厚後漢許劭字子將與兄靖好共覈論鄕)
(黨人物每月輒更故汝南俗有月旦評焉又陳寔從諸子造荀爽父子共討論太史奏德星聚皆穎川人也〇師漢曆五星如連珠)
莫嗟平輿空神物(輿音預)尚有西齋接勝流(厚許劭兄虔亦知名汝南人称)
(平輿淵有二龍焉唐太子賢注平輿故城今豫州汝南縣東北有三龍鄕月旦里)春夢屢尋湖十頃
家書新報橘千頭(縯李衡於龍陽洲種甘橘將死謂其子曰吾洲中有千頭木奴)雪堂亦
有思歸曲爲謝平生馬少游(援後漢馬援傳援謂官属曰吾從弟少游嘗哀吾慷慨多)
(大志曰士生一世但取衣食裁足乘下澤車馭欵段馬爲郡縣吏守墳墓鄕里称善人斯可矣致求盈餘但自苦耳當吾在浪泊西)
(里間虜末滅之時下潦上霧毒氣熏蒸仰視飛鳶跕跕墯水中臥念少游平生時語何可得也今頼士大夫之力被蒙大恩猥先諸)
(君紆佩金紫且喜且慙吏士皆伏称万歲〇堯卿公在黃州盖雪堂嘗裁節陶渊明歸去來爲思鄕曲)
劉景文家藏樂天身心問荅三首戲書一絶
其後
淵明形神自我(縯陶淵明有形神影三首序云貴賤賢愚莫不營營以惜生斯甚惑焉故極陳形影之苦言神)
(卞自然以釋之好事君子共取其心焉)樂天身心相物(厚白樂天自戲二絶句序云閑卧獨吟无人酬和聊)
(假身心相戲往復成三章)而今月下三人(援李白月下獨酌詩㪯杯邀明月對影成三人)他日
當成幾佛(厚南史孟顗事佛精墾而爲謝靈運所輕嘗謂顗曰得道應須惠業文人生天在靈運前成佛必在虚運後)
次王定國韻書丹元子寕極齋
仙人與吾軰寓迹同一塵(任退之詩下視寓九州一塵集毫端)何曾五漿饋
(縯列子之斉中道而反遇伯昏瞀人伯昏瞀人曰奚方而反曰吾驚焉吾食於十漿而五漿先餽)但有争席人
(厚列子楊朱之沛遇老子其往也舍者迎將家公執席妻執巾櫛舍者避席煬者避竈其反也舍者與之争席矣)寕極
無常居(次公齋名寕極取莊子不當時命而大窮乎天下則深根寕極而待也)此齋自隨身
人那識郄鍳(次公紀聞載有段䂮從一叟入山叟自称孟期思至山中之室有曰老先生者䂮問叟曰老先生何)
(姓名叟取晉書郄鍳傳令讀之曰欲識老先生即郄太尉也)天不留封倫(厚唐書魏鄭公勸太宗行仁義封倫)
(非之其後享太平之效太宗曰恨封德彛之不見也故唐人詩云可怜貞觀太平後天且不留封德彛)誤落世網
中(厚見前世網如予何注)俗物愁我神先生忽叩戶夜呼祈孔賓
(縯晉書祈嘉字孔賓夜忽䆫中有声呼曰祈孔賓隠去來脩飾人間事甚苦不可諧所得未毛銖所喪如山崖旦而逃去)便欲
隨子去著書未絶麟(次公孔子絶筆於獲麟又司馬迁自言其書𫐠陶唐以來至于麟止)願挂
神武冠(援陶弘景挂衣冠於神武門上表辝禄)往卜飲馬鄰(次公蘇州有飲馬橋丹元子蓋蘇州)
(人也〇伯恭蘇州圖經云飲馬橋在吳縣東南二里)王郎濯紈綺(厚前漢班固序傳班伯以戚里出與王許子弟)
(爲群在於綺繻紈袴之間非其好也次公濯紈綺言定國雖相家子而能洗去驕貴之氣也)意與陋巷親(縯顔子在)
(陋巷人不堪其憂回也不改其樂)南游苦不早儻及蓴鱸新(厚晉張翰爲斉王囧東曹)
(掾因見秋風起乃思吳中菰菜蓴羹鱸魚鱠遂命駕而歸)
題靈峯寺壁
靈峯山下寶陁寺白髮東坡又到來前世德雲今
我是依希猶記妙高臺(次公德雲比丘居勝樂國妙峯山之上事見華嚴經今南都有妙峯)
(亭而子由詩曰我登妙峯亭欲訪德雲師閏州金山有妙高臺而先生詩曰中有妙高臺雲峯自孤起又曰何須尋德雲即此比丘)
(是則二山之亭與臺所以得名者皆以其孤峯遂取勝楽之妙峯名之耳惟其得妙峯妙高之名故二公詩又遂用德雲爲事實耳)
題馮通直明月湖詩後
老衍清篇墨未枯(縯老衍謂馮衍也)小馮新作語尤姝(援馮奉世之子)
(野王當時謂之小馮君)呼兒淨洗涵星硯爲子賡歌墯月湖聞
道䍧江空抱珥(南詔有西珥河即古牂柯江也河影如月抱珥故名之西珥云〇堯祖事出魯直滫水遺文)
年來合浦自還珠(次公後漢孟嘗君爲合浦太守去珠復還合浦廉州也)請君多釀
蓮花酒準擬王喬下履鳬(見將往終南和子由見寄)
和子由𡵨下二十一詠(并引)
予旣至歧下逾月於其廨宇之北隙地爲亭
亭前爲横池長三丈池上爲短橋屬之堂分
堂之北厦爲軒䆫曲檻俯瞰池上出堂而南
爲過廊以屬之廳廊之兩旁各爲一小池三
池皆引汧水種蓮養魚於其中池邊有桃李
杏梨棗櫻桃石榴樗槐松檜柳三十餘林又
以斗酒易牡丹一叢於亭之北子由以詩見寄
次韻和荅凡二十一首
誰人築短墻横絶擁吾堂不作新亭檻幽花誰爲
香(比亭舊堂北有墻予始去之爲亭)
明月入我池皎皎鋪紵縞何日變成緇太玄吾懶草
(横池〇子仁揚雄草太玄或譏玄之尚白雄作解嘲)
誰能鋪白簟永日卧朱橋樹影欄邊轉波光版底
搖(短橋)
東鄰多白楊夜作雨聲急牎下獨無眠秋蟲見燈
入(軒牎)
流水照朱欄青紅亂明鑑誰見檻上人無言觀物
泛(曲檻)
泝流入城郭亹亹渡千家不見雙池水長漂十里
花(双池)
田田抗朝陽節節臥春水平鋪亂萍葉屢動報魚
子(荷葉)
湖上移魚子初生不畏人自從識鈎餌欲見更無
因(魚)
花好常患稀花多信佳否未有四十枝枝枝大如
斗(牡丹花有四十餘枝)
争開不待葉密綴欲無條傍沼人窺鑑驚魚水濺
橋(桃花)
不及梨英軟應慙梅萼紅西園有千葉淡佇更纖
穠(李城西有千葉李如荼䕷)
開花送餘寒結子及新火關中幸無梅汝彊充鼎
和(杏關中地不生梅)
霜降紅梨熟柔柯巳不勝未嘗蠲夏渴長見助冬
冰(梨)
居人幾番老棗樹未成槎汝長才堪軸吾歸巳及
瓜(棗棗樹至難長〇子仁左傳瓜期而往及瓜而代)
獨遶櫻桃樹酒醒喉肺乾莫除枝上露從向口中
漙(櫻桃)
風流意不盡獨自送殘芳色作裙腰染名隨酒盞
狂(石榴一酒名有榴花)
自昔爲神樹空聞蜩鵙鳴社公煩見輟爲爾致羊
羹(樗舊爲土地廟所蔽予始迁廟墻北)
採擷殊未厭忽然巳成隂蟬鳴看不見鶴立赴還深
(槐上有野鶴三四)
彊致南山樹來經渭水灘生成未有意鴉鵲莫相
干(松)
依依古仙子鬱欎綠毛身(見前卷詩)每長須成節明年漸
庇人(檜)
今年手自㘽問我何年去他年我復來搖落傷人
思(柳)
和魯人孔宗翰題詩二首
壞壁題詩巳五年故人風物兩依然定知來歲中
秋月又照先生枕麴眠(縯劉伶酒德頌先生枕麴籍糟)
更邀明月說明年記取孤吟孟浩然(未詳舊注引不才明主弃非是)此
去䆠遊如傳舍揀枝驚鵲幾時眠(縯曹孟德詩月明星稀烏鵲南飛遶樹三)
(匝何枝可依)
光禄庵二首
文章恨不見文園(縯司馬相如爲文園令)禮樂方將訪石泉何
事菴中着光禄枉教閑處筆如椽
城中太守的何人林下先生非我身若向菴中覓
光禄雪中履迹鏡中眞
醫藥
詩三首
贈眼醫王生彦若
鍼頭如麥芒氣出如車軸(縯素問曰針頭如芒氣出如筐)間關絡脉中
性命寄毛粟而况清净眼内景含天燭(子仁荀子清明内景)琉
璃貯沆瀣(堯卿張平子賦注云沆瀣北方夜半之氣)輕脆不任觸而子於其
間來往施鋒鏃笑談紛自若觀者頸爲縮運鍼如
運斤(厚莊子雜篇郢人堊漫其鼻端若蟬翼使匠石運斤成風聽而斵之盡堊而鼻不傷)去翳如拆屋
常疑子善幻他技雜符祝子言吾有道此理君未
矚形骸一塵垢貴賤兩草木世人方重外(縯莊子外篇以瓦注)
(者巧以鉤注者憚以黃金注者昏其巧一也而有所矜則外重也凡外重者内拙)妄見瓦與玉而我
初不知刺眼如刺肉君看目與翳是翳要非目目翳
苟二物易分如麥菽寕聞老農夫去草更傷糓鼻端
有餘地肝膽分楚蜀吾於五輪間蕩蕩見空曲(次公五輪者眼)
(科之常談杜詩陵寢盤空谷又云羣流會空曲)如行九軌道並驅無擊轂(次公周礼經涂)
(九軌詩並駈從两育兮蘇秦云臨淄之塗車擊轂人肩摩)空花誰開落(援楞巖經云亦如翳人見空中花翳)
(病若除花於空滅)明月自朏朒(次公擇名朏月末盛明也魄月始生魄然也註承大月月生二日謂之魄承小月月)
(生謂之朏又晦而見西方謂之朓朔而見東方謂之朒朏音斐朓音他了反朒音女六反註朓徤行皃也朒者縮遲皃也)請問
樂全堂忘言老尊宿(彦若樂全先生門下醫也)
次韻子由清汶老龍珠丹
天公不解防癡龍(縯北瑣夢言洛中有洞穴曾有誤墜其中行數里漸明見有宫殿人物凡九處又有)
(大羊羊髯有珠人取食之後出以問張華華曰此地九仙節也大羊名曰癡龍)玉函寶方出龍宫(次公)
(酉陽雜爼孫思邈常隠居終南山時大旱西域僧請於昆明池結壇祈雨凡七日縮水數尺池龍化爲老人至思邈石室請救孫謂)
(曰我知昆明他有仙方三十首留傳與予予將救汝老人曰此方上帝不許妄傳今急矣固無所悋有湏棒方而至孫曰尔第還无)
(慮自是池水忽漲數日溢岸胡僧羞恚而死)雷霆下索無處避逃入先生衣
𬒮中(厚僧史僧聞禪師住邵武山中一日有老人來謁聞曰我龍也以疲墯行雨不聀上天有罰當死頼道力可脫俄失所在)
(聞視坐榻傍有小蛇尺許延緣入䄂中屈蟠暮夜風雷挾坐榻電碎雨射山岳爲搖而聞危坐不顧逹旦晴霽垂䄂蛇墮地而去)
先生不作金椎䄂(厚史記朱亥爲魏公子無忌袖鐵椎椎殺晉鄙)玩世徜徉隠
屠酒夜光明月空自投(援鄒陽諫梁孝王書曰明月之珠夜光之璧以暗投人則人莫不按)
(劒相盻)一鍜何勞緯蕭手(次公莊子河上有家貧恃緯蕭而食者其子没於淵得千金之洙其父謂曰取)
(石來鍛之夫千金之珠必在九重之淵驪龍頷下子能得之者必遭其睡也)黃門寡好心易足
荆棘不生梨棗熟(縯真誥王夫人與許長史書曰交梨火棗此乃飛騰之藥欲生於君心今猶有)
(荆棘相雜是以二樹不生)玄珠白璧兩無求(次公莊子黃帝遺玄珠於赤水之上又史記云賜白璧一)
(双)無脛金丹來入腹(厚靈樞經扁鵲註曰化靈爲姹女之胞十月分胎狀如紫金上赤下黑左靑右)
(白其中央黃號曰紫金丹子仁珠玉無脛而至者以人好之也出孔融之書)區區分别笑樂天那
知空門不是仙(次公樂天詩曰我學空門非斈仙恐君此說是虚傳海山不是吾歸處歸則須歸兜率天)
紫團參寄王定國
谽谺土門口突兀大行頂(厚本草註人參生於潞州太行山上謂之紫團參)豈惟
團紫雲實自俯倒景(厚陵陽子明經倒景氣去地四千里其景皆倒在下)剛風被草
木(厚抱朴子載鴟鳶振翅不動去地四十里風力猛壯所以可驗有剛風世界也次公道書載近天之風曰剛風所以恃天於)
(空中)真氣入苕穎(次公苕穎頓物之英苕秀穎者也陸機文賦云苕發穎竪又刘禹錫詩云苕穎如雲發)舊
聞人銜芝(厚本草人參一名人銜)生此羊腸嶺(次公前漢地理志上黨壷關縣有羊腸阪)
(言山屈曲如羊腸之盤也)纖㩥虎豹鬣蹙縮龍蛇癭𧖟頭試小嚼(厚俗称人)
(參如𧖟頭者最良)龜息變方騁(厚唐書袁天綱李嶠同宿袁聽嶠息在耳中賀曰郎君貴壽此龜息也)矧
予明真子巳造浮玉境清霄月挂戸半夜珠落井(厚珠)
(落井以言嚥納也黃庭外景經抱珠懷玉和子室註云珠玉謂津液室謂身也令人煉津液以理一身也)灰心寕復
然(縯前漢韓安國爲獄吏田甲所辱曰死灰獨不復燃乎)汗喘久巳静(厚本草圖經人參大治喘相傳欲試)
(上黨人參者使二人同走一與人參含之則氣息自如不含者必大喘也)東坡猶故目北藥致
遺秉(次公借用詩遺秉滯穗之語)欲待三椏根(次公本草註高麗人作人參贊曰三椏五葉背陽向隂)
往侑九轉鼎(金丹九轉屢見上註)爲予置齒頰豈不賢酒茗
卜相詩二首
贈善相程傑
心傳異學不謀身自要清時閱搢紳火色上騰雖
有數(縯唐岑文本謂馬周鳶肩火色騰上必速恐不能久)急流勇退豈無人(次公本朝不若)
(水見陳摶先生有一僧擁褐對坐謂若水非神仙骨但却得好官能於急流中勇退尔其僧乃麻衣道者)書中苦覓
元非訣醉裏微言却近真我似樂天君記取華㒹
賞遍洛陽春(師白居易退老洛中二十餘年〇倬蔡邕賦云華㒹丈人蓋老称也)
贈虔州術士謝晉臣
屬國新從海外歸(縯蘇武自匈奴歸拜典属國)君平且莫下簾帷(厚嚴)
(君平賣卜成都閱數人得百錢以自養則閉肆下簾而授老子)前生恐是盧行者(次公盧行者第六祖)
(也名惠能韶州南華寺乃其道場按傳燈錄即得法於弘忍太師者是巳)後學過呼韓退之死
後人傳戒定慧(次公傳燈錄法海禪師初見六祖問曰即心即佛願垂指喻師云聽吾偈曰即心名慧即)
(佛名定定慧䓁持意中清淨蓋佛氏謂戒生定定生慧也)生時宿直斗牛箕(子仁先生蓋自謂生時與退之)
(相似盖命宫在斗門而身宫亦在焉故其詩曰我生之辰日宿南斗事見本集)憑君爲筭行年看
(次公杜詩憑君爲筭小行年)便數生時到死時
傷悼詩四十九首
陸龍圖詵挽詞(堯卿詵字介夫熙寕已酉年以龍圖閣直學士右諫議大夫集英殿)
(修撰知成都府)
挺然直節庇峩岷謀道從來不計身屬纊家無十
金産(師礼喪記屬纊以俟絶氣註云纊即今之新綿易動摇置口鼻之上以爲候又揚雄傳家産不過十金雖無儋石之儲晏)
(如也)過車巷哭六州民(師晉羊祐卒南州人聞羊祐喪莫不號慟罷市巷哭者声相接其德所感如此)塵
埃輦寺三年别樽爼𡵨陽一夢新(堯卿東坡與介夫相别於京師而會於鳳)
(翔故詩及之)他日思賢見遺像不論宿草更沾巾(成都有思賢閣畫諸)
(公像〇縯礼朋友之墓有宿草而不哭)
胡完夫母周夫人挽詞(堯卿完夫名宗愈常州人武平之子嘗爲尙書)
(左丞)
柏舟高節冠鄕鄰(厚詩柏舟共姜自誓也衛世子共伯蚤死其妻守義父母欲奪而嫁之誓而不許)
絳帳清風聳搢紳(縯苻堅就韋逞母宋氏立講堂置生員百二十人隔絳紗幔而授業號爲宣文君)
豈似凡人但慈母能令孝子作忠臣(次公傳言求忠臣必於孝子之門倬有)
(史刘敬宣性至孝桓序謂其父牢之曰此皃非爲家之孝子必爲國之忠臣)當年織屨隨方進(援崔)
(方進辭其丹至京師授經母憐其幼隨之長安織屨以紿方進)晚節稱觴見伯仁(厚晉周顗字伯仁母)
(李氏字絡秀中興時顗等並列顯位嘗冬至絡秀㪯觴賜三子曰吾木渡江託足无所不謂尔等皆貴在吾目前)回首
悲凉便陳迹(次公王羲之蘭亭記俛仰之間已爲陳迹)凱風吹盡棘成薪(厚詩)
(凱風自南吹彼棘薪註棘薪其成就者)
姚屯田挽詞
京口年來耆舊衰(次公京口在潤州姚屯田必潤州人也〇欽夫晉習鑿齒著襄陽耆舊傳)高人
淪喪路人悲空聞韋叟一經在(援前漢韋賢其子玄成皆以明經歴位丞相齊魯諺曰遺)
(子黃金滿籝不如教子一經)不見恬侯萬石時(縯前漢石奮子慶謚曰恬侯景帝曰石君及四子皆二千)
(石乃號奮爲万石君)貧病只知爲善樂(縯後漢東平王蒼對明帝曰爲善最樂)逍遥却恨
弃官遲七年一别真如夢猶記蕭然瘦鶴姿
哭歐公孤山僧惠思示小詩次韻(熙寕九年壬子作)
(邦衡杭州圖經云孤山去錢塘舊治四里)
故人巳爲土(次公莊子上見光而下爲土)衰鬢亦驚秋猶喜孤山下
相逢說舊游
弔天笁海月辯師三首
欲尋遺迹彊沾裳本自無生可得亡(縯張湛列子註云本自无生故曰不)
(死)今夜生公講堂月滿庭依舊冷如霜(厚刘禹錫詩生公說法鬼神聽)
(身後空堂夜不扃高座寂寥塵漠漠一方明月可中庭)
生死猶如臂屈伸情鍾我軰一酸辛(縯王衍嘗喪幼子山蕳弔之悲不自)
(勝簡曰懷抱中物何至此衍曰太上忘情最下不及情情之所鍾正在我軰)樂天不是蓬萊客(援白)
(樂天詩云海山不是吾歸処歸則須歸兜率天)憑仗西方作主人(厚楽天又與果上人訣別詩云不須)
(惆悵從師去先請西方作主人)
欲訪浮雲起滅因(厚維摩詰言是身如浮雲須臾便滅)無緣却見夢中身
安心好住王文度(縯王坦之初與沙門笁法師甚厚每共論幽明报應便要先死者當报其事後法師來云貧道)
(巳死罪福皆不虚惟當勤修道德以升済幽明耳言訖不見)此理何須更問人
孔長源挽詞二首
少年才氣冠當時晚節孤風益自竒君勝宜爲夫
余主簿母挽詞
閨庭蘭玉照鄕閭(縯謝玄傳曰叔父安嘗曰子弟亦何豫人事而正欲使其佳玄曰如芝蘭玉樹欲使)
(生於階庭尔)自昔雖貧樂有餘(次公曰先生詩西鄰巳冨憂不足東老雖貧樂有餘)豈獨
家人在中餽(縯易家人无攸遂在中餽)却因麟趾識關雎(縯麟之趾關雎之應也)雲
軿忽巳歸仙府喬木依然擁舊廬(見下詩註)忍把還鄕千
斛淚一時洒向老萊裾(厚老萊子事父母孝年七十而衣綵於父母前)
張文𥙿挽詞(堯卿名棪)
高才本出朝廷右(次公前漢晁錯對策漢庭臣無出其右遂爲第一)能事方推
德業餘每見便聞曹植句(次公曹子建善詩且有七步之敏鍾嶸嘗評其詩曰植詩原出)
(於國風其氣骨高竒詞彩華茂情兼雅怨體備文質然超逸今古卓尔下群師魏陳思王植字子建年十歲餘誦讀詩論及辝賦)
(數十萬言善属文太祖嘗視其文曰汝倩人耶跪曰言出爲論下筆成章顧當面試柰何倩人)至今傳寶魏
華書(次公魏華郡人善書其字如禇河南而用筆開闊有豆盧公神道碑見於世倬華王徽之外孫善草隷書)濟南
名士新凋喪(縯杜詩海内此亭古濟南名士多)劒外生祠巳㓗除欲寄
西風兩行淚依然喬木鄭公廬(厚北海相孔融過密縣爲鄭玄特立一鄕曰鄭)
(公鄕次公孟子非謂有喬木之謂也)
同年王中甫梚詞
先帝親收十五人(堯卿仁宗天聖七年詔復制科八年得何詠冨弼景祐元年得吳育蘇紳張方平其)
(後得余靖林億魯宗道尹洙田况王中甫錢易紀老二父子公與子由共十五人)四方争看擊鵬鵾
如君才業真堪用顧我衰遟不足論出處升沉十
年後死生契闊幾人存(子仁詩曰死生契闊與子成說〇任杜詩他時一笑後今日幾人存)
他時京口尋遺迹宿草猶應有淚㾗(仁宗朝賢良十五人今惟冨鄭公張)
(宣徽錢純老及余與舍弟在爾〇縯礼曰朋友之墓有宿草而不哭焉)
(詞詞甚清壯爲世所重〇倬陸士衡文賦銘博約而温潤箴頓挫而淸壯)吏能復所長談笑萬
夫上自喜作劇縣(縯袁甫嘗詣何勗自言能爲劇縣勗問惟欲宰縣不知臺閣何也甫曰人各有能與)
(不能)偏工破豪黨奮髯走猾吏(援前漢朱傳傳新視事掾吏皆移病臥博問其故奮)
(髯抵凡曰齊皃欲以此爲風俗耶)嚼齒對姦將(次公唐張廵守睢陽裂眥血面齧齒皆碎)哀哉命
不偶每以才得謗竟使落窮山青衫就黃壤䆠遊
久不樂江海永相望退耕本就君時節相勞餉(師前)
(漢楊惲曰歲時伏臘斗酒相勞)此懷今不遂歸見纍纍葬(次公丁令威何不斈仙塚纍纍)
望哭國西門(縯謝安既死甥羊曇至西州門慟哭而去)落日㗸千嶂平生惟
一子抱負珠在掌(堯卿杜子美寄漢中王謂其新誕子詩掌中貪見一珠新)見之齠齓
中巳有食牛量(厚尸子言虎豹之子雖未成文已有食牛之氣〇任杜詩小兒五歲氣食牛)他
年如入洛生死一相訪(師韓愈岳陽樓别竇司直詩行當掛其冠生死吾一訪)唯有
王濬冲心知中散狀(縯嵆紹中散大夫康之子也紹始入洛或謂王戎曰昨於稠人中始見嵇紹昂)
(昂如野鶴之在雞群戎曰君復未見其父耳濬冲戎字)
哭刀景純(堯卿名約字景純天聖二年登進士第)
讀書想前輩每恨生不早紛紛少年埸(子仁李太白有結客少年)
(埸行)猶得見此老此老如松栢不受雪霜槁直從毫未
中自養到合抱(縯老子曰合抱之木生於毫末)宏材乏近用(厚後漢范曄之言曰噐博者无)
(近用道長者其功遠)千歲自枯倒文章踰正始(縯正始魏齊王年號時何晏以才秀知名)
(好莊老言作道德論及諸文賦數十篇王弼好論儒道詞才辯逸文詞不如晏天下翕然宗之由是名理之學盛行〇厚晉衛玠傳)
(與王敦相見敦謂謝艱曰昔玉輔嗣吐金聲於中朝此子復玉振於江表微言之緒絶而復續不意永嘉之末復聞正始之音)風
節貫華皓平生爲人耳自爲薄如縞是非雖難齊
反覆看愈好前年旅吳越把酒慶壽考扣門無晨
夜百過迹未掃但知從德公(見荅任師中詩)未省厭丘嫂(援漢)
(高祖微時與客過其丘嫂食嫂厭叔與客俱來陽爲羹盡轢釡已而視釡有羹由是怨嫂)别時公八十後
會知難保昨日故人書連年喪翁媪(景純妻先亡)傷心范橋
水漾漾舞寒藻華堂不見人瘦馬空戀皂我欲江
東去匏樽酌行潦(師左氏潢汗行潦之水可薦於鬼神)鏡湖無賀監(共父鏡湖世傳)
(軒監鑄鏡于此)慟哭稽山道(縯唐賀知章會稽人授秘書監以病請爲道上上賜鏡湖一曲李白詩稽山无賀老)
(却棹酒船回)忍見萬松岡荒池没秋草
弔李臺卿(并序)
李臺卿字明仲廬州人貌陋甚性介不群而
博學彊記罕見其比好左氏有史學考正同
異多所發明知天文律曆千歲之日可坐數
也軾謫居黃州臺卿爲麻城主簿始識之旣
罷居於廬而曹光州寅甫以書報其亡臺卿
光州之妻黨也
我初未識君人以君爲笑垂頭老鸛鶴(縯唐史裴寬傳韋詵有女)
(擇所宜歸見裴寬而悅之許妻以女歸語妻曰常求佳壻今得矣明日幃其族使觀之時寬衣碧瘠而長旣入族人皆笑呼爲碧鶴)
(雀)煙雨霾七竅(次公莊子之言混沌曰人皆有匕竅子獨無有)弊衣來過我危坐
若持釣(次公管子弟子聀曰危坐嚮師又莊子釣於濮水楚王使大夫二人往見焉莊子持竿不顧)禇裒
半面新(厚禇裒有噐識庾亮大會州府人士孟嘉坐次甚遠裒問亮聞江州有孟嘉其人何在亮曰在坐卿但自覓裒)
(歷觀指嘉謂亮曰此君小異將無是乎亮欣然而笑喜裒得嘉竒嘉爲裒所得乃益器焉〇次公後漢應奉見造車匠門間半面它)
(日路逢而識之)&KR0934;蔑一語妙(援晉叔向適鄭鬷蔑惡欲觀叔向從使之收器者而往立於堂下一言而善叔向將)
(飲酒聞之曰必&KR0934;明也下執其手以上日子若無言吾幾失子矣)徐徐涉其瀾極望不得
也軾謫居黃州臺卿爲麻城主簿始識之旣
罷居於廬而曹光州寅甫以書報其亡臺卿
光州之妻黨也
我初未識君人以君爲笑垂頭老鸛鶴(縯唐史裴寬傳韋詵有女)
(擇所宜歸見裴寬而悅之許妻以女歸語妻曰常求佳壻今得矣明日幃其族使觀之時寬衣碧瘠而長旣入族人皆笑呼爲碧鶴)
(雀)煙雨霾七竅(次公莊子之言混沌曰人皆有匕竅子獨無有)弊衣來過我危坐
若持釣(次公管子弟子聀曰危坐嚮師又莊子釣於濮水楚王使大夫二人往見焉莊子持竿不顧)禇裒
半面新(厚禇裒有噐識庾亮大會州府人士孟嘉坐次甚遠裒問亮聞江州有孟嘉其人何在亮曰在坐卿但自覓裒)
(歷觀指嘉謂亮曰此君小異將無是乎亮欣然而笑喜裒得嘉竒嘉爲裒所得乃益器焉〇次公後漢應奉見造車匠門間半面它)
(日路逢而識之)&KR0934;蔑一語妙(援晉叔向適鄭鬷蔑惡欲觀叔向從使之收器者而往立於堂下一言而善叔向將)
(飲酒聞之曰必&KR0934;明也下執其手以上日子若無言吾幾失子矣)徐徐涉其瀾極望不得
徼却觀元嫵媚(縯唐大宗曰人言魏徵㪯動疎慢我但見其嫵媚耳)士固難輕料
(次公史記范睢傳侯嬴曰人固未易知知人亦未易)看書眼如月鏬隙靡不照我
老多遺亡(倬南史刘杳字士深博綜群書沈約任昉以下每有遺忘皆訪問焉)得君如再少
從横通雜蓺甚博且知要所恨言無文(子仁孔子曰言之不文行)
(之不遠)至老幽不耀其生世莫識巳死誰復弔作詩遺
故人庶免俗子譙
曹旣見和復次其韻
造物本兒嬉(縯唐書杜審言病武平一省候荅曰甚爲造化小兒相苦)風噫雷電笑(次公莊子)
(大埤噫氣其名爲風神仙傳木公与玉女投壷梟而脫誤不接者天爲之笑而别說謂乃所以爲電也)誰令妄驚
怪失匕號萬竅(厚曹操從容謂刘先主曰今天下英雄惟使君與操爾本初之徒不足數也先主方食失匕筯)
(于時正當雷震因謂操曰一震之威乃至於此〇任莊子云是唯無作作則萬竅怒號)人人走江湖一
一操網釣偶然連六鰲(師列子龍伯之國有大人一釣而連六鼇)便謂此手妙
空令任公子(次公莊子任公子爲大釣巨緇五十轄以爲餌蹲乎會稽投竿東海旦旦而釣朞年不得魚)三歲
蹲海徼長貧固不詞(子仁漢書張負曰豈有美如陳平而長貧者乎)一死實未料
(次公杜詩百年不敢料〇子仁諸葛亮與司馬宣王對壘渭南亮死軍退人爲之語曰死諸葛走生仲逹宣王曰吾便料生不料死)
(也)難將蓍草筭除用佛眼照何人嗣家學恨子兒
尚少嗟我與曹公衰世老不要空言今無救竒志
後必耀(次公博物志言乘槎者云此人有竒志)吟公五字詩義重千金弔
收藏慎勿出免使群兒譙(子仁退之詩不知群兒愚那用故謗傷)
孔毅父妻挽詞
結䄜託初歡(縯詩東山親結其&KR0867;九十其儀其新孔嘉其舊如之何)同穴期晚歲(厚詩)
(大車穀則異室死則同穴謂予不信有如皦日)擇夫得温嶠(援世說云晉温嶠姑有女屬嶠覓婚嶠自有婚)
(意荅曰佳壻難得但得如嶠如何姑曰何敢希汝比也後日嶠報姑云巳得壻矣門也壻身不减嶠因下玉鏡臺一枚姑大喜旣交)
(婚礼畢姑女被紗扇抚掌大笑曰我固疑是老奴果如所卜)生子勝王濟(縯晉王渾妻鍾氏字琰適渾生済渾)
(嘗共琰済趍庭而過渾欣然曰生子如此足慰人心琰笑曰君使新婦得配參軍生子故不啻如此參軍謂渾中弟瀹也)高風
相賓友(次公左傳冀缺耨其妻饁之敬相待如賓)古義仍兄弟(次公詩燕尔新婚如兄如弟)從君
吏隱中(次公汝南先賢傳郭欽吏隱于蟻陂之陽)窮逹初不計云何抱沉疾
俯仰便一世幽隂凄房櫳芳澤在巾𬒮百年縱得滿
(師退之詩百年未滿不得死且可勤買抛青春)此路行亦逝那將有限身長瀉
無益涕君文照今古不比山石脆當觀千字誄寧
用百金瘞
任師中挽詞
大任剛烈世無有疾惡如風朱伯厚(縯後漢朱震字伯厚時爲言曰車如)
(雞栖馬如狗疾惡如風朱伯厚)小任温毅老更文聦明慈愛小馮君(厚前)
(漢馮野王与弟丘相代爲上郡大守吏民歌之曰大馮君小馮君兄弟継踵相因循聦明賢智惠利民政如魯衛德化均周公康叔)
(猶二君)兩任才行不須說疇昔並友吾先人相看半作
晨星没可憐太白與殘月(援退之詩東方未明大星没獨有大白配殘月)大任
先去塜未乾小任相繼呼不還彊寄一樽生死别
樽中有淚酒應酸貴賤賢愚同盡耳(次公白樂天詩賢愚貴賤同歸尽北)
(印塜墓高嗟義)君家不盡緣賢子人間得喪了無憑只有天
公終可倚
鄧忠臣母周挽詞(堯卿忠臣字慎思)
微生真草木無處謝天力慈顔如春風不見桃李
實古今抱此恨有志俯仰失公子豈先知戰戰嘗
惜日(次公韓文此日足可惜)吾君日月照委曲到肝膈哀哉人
子心吾何愛一邑家庭拜前後(子仁公羊傳曰周公何以稱太廟于魯封魯公以爲)
(周公也周公拜乎前魯公拜乎後)粲然發笑色(縯榖梁傳楚軍粲然皆笑)豈比黃壤下
焚瘞千金璧若人道德人視此亦戲劇聊償曾閔
意遽與仙佛寂孤纍臥江渚(次公揚雄反騷謂屈原爲湘纍註謂囚者爲纍)永
望墳墓隔作詩相楚挽感慟淚再滴
徐君猷挽詞(堯卿君猷知黃州卒)
一舸南遊遂不歸(次公杜牧詩一舸逐鴟夷)清江赤壁照人悲請看
行路無從涕(縯孔子之衛遇舊館人之喪入而哭之哀出曰子惡夫涕之無從也)盡是當年不
忍欺(厚史記子産治鄭民不忍欺)雪後獨來㘽柳處竹間行復採茶
時山城散盡樽前客舊恨新愁只自知
去歲九月二十七日在黃州生子名遯小
名幹兒頎然穎異至今年七月二十八日
病亡於金陵作二詩哭之
吾年四十九羈旅失幼子(子翬按年譜元豐七年先生年四十九在黃三月量移汝州餘)
(見贈朝雲詩註中)幼子真吾兒眉角生巳似未朞觀所好蹁
躚逐書史搖頭却梨栗似識非分恥(援淵明責子詩云通子垂九齡遶舍)
(覓梨栗)吾老常鮮歡頼此一笑喜忽然遭奪去惡業
我累爾衣薪那免俗(縯昜曰古之葬者厚衣之以薪葬之中野)變滅須臾爾
(次公維摩經言是身如浮雲須臾變滅)歸來懷抱空老淚如瀉水(子仁晉書戓謂顧愷)
(之哭恒宣武之狀曰淚如傾河注水)
我淚猶可拭日遠當日忘母哭不可聞欲與汝俱
亡故衣尚懸架漲乳巳流牀(次公潘岳悼云云流芳未及歇遺掛猶在壁)感
此欲忘生一臥終日僵中年忝聞道夢幻講巳詳儲
藥如丘山臨病更求方仍將恩愛刃割此衰老腸知
迷欲自返一慟送餘傷
葉濤致遠見和二詩復次其韻(濤㒹倒元韻)
平生無一女誰復歎耳耳(縯魏志崔琰與楊訓書曰省表事佳耳時乎時乎會當有變時)
(太祖怒曰諺言生女耳耳非佳語會當有變時意指不遜於是罰琰爲徒隷)滯留生此兒足慰
周南史(厚司馬遷傳言武帝始建漢家之封而太史公留滯周南不得與從事)那知非真實
造物聊戲爾煩惱初無根恩愛爲種子(援樂天詩不將恩愛子更種憂惱根)
煩公爲假說反復相指似(任樂天詩滿池春水何人受唯我回看指似君)欲除苦
海浪先乾愛河水弃置一寸鱗悠然笑侯喜(次公退之贈侯)
(喜以釣魚詩舉竿引線忽有得一寸纔分鱗與鬐)爲公寫餘習鉼罍一時恥(縯詩鉼之)
(罄矣維罍之恥)
聞公少巳悟柱杖久倚牀笑我老而癡負鼔欲求亡
(厚莊子竭竭乎愒仁義若負建鼔而求亡子也)庶幾東門子(次公潘安仁悼亡詩云上慙東門吳下愧蒙莊)
(子註云東門吳者子死而不憂曰吾嘗无子无子時不憂今子死乃與向無子同吾何憂焉)柱史安敢望
(次公柱史老子也爲周柱下史今先生用此意者意言老氏之斉死生也)嗜毒戲猛獸(縯枚乘云越女侍前)
(齊姬奉後此甘餐毒藥戲猛獸之瓜牙也)慮患先不詳囊破蛇已走尚未省
齧傷妙哉兩篇詩洗我千結腸黠𧖟不作繭未老
輒自僵永謝湯火厄泠然超無方
張庖民挽詞(堯卿字朔父金陵人元豐壬戍年以疾卒於曹溪)
東晉巾車令(次公周礼巾車掌王車孔叢子孔子歌曰巾車命駕將適唐都又陶渊明歸去來云或命巾車今云)
(巾車令盖淵明嘗爲彭澤令故也)西京執戟郎(次公漢制凡郎皆執戟如東方朔爲中郎執戟殿下是也又揚)
(雄位不過執戟又杜牧寄李虢州云今日還珠守何年執戟郎旧註一引東方朔一引揚子雲皆西漢人以下句結髮事文章言之)
(則爲揚子雲矣)甘心向山水結髮事文章(次公結髮言自小時也前漢書有結髮翰墨結)
(髮而戰)故自輕千戸(縯杜牧之言張祐曰何人得似張公子千首詩輕万戸侯)何曾羡一囊
(厚東方朔言侏儒長三尺餘奉一囊粟臣朔長九尺餘亦奉一囊粟次公趙壹云文籍雖滿腹不如一囊錢)天高鬼
神惡(援韓詩天公高居鬼神悪欲保性命誠難哉)骨朽姓名芳庾嶺銘旌暗
秦淮舊宅荒吾詩不用刻妙語有黃香(黃魯直作哀詞〇縯黃香)
(後漢時人博斈能文當時語曰天下无双江夏黃童)
王中父哀詞(并叙)
仁宗朝以制策登科者十五人軾忝冐時尚
有冨彦國張安道錢子飛吳長文夏公西陳
令舉錢醇老王中父并軾與家弟轍九人存
焉其後十有五年哭中父於密州作詩弔之
則子飛長文令舉没矣又八年軾自黃州量
移汝海與中父之子沇之相遇於京口相持
而泣則十五人者獨三人存耳蓋安道及軾
與家弟而巳嗚呼悲夫乃復次前韻以遺沇
之時沇之亦以罪謫家于錢塘
生芻不獨比前人(縯後漢徐穉字孺子郭林宗有母憂穉往弔之置生芻一束於庐前而去衆惟不知)
(其故林宗曰此必南州高士徐孺子也詩不云乎生芻一束其人如玉吾无德以堪之)束藳端能廢謝
鯤(厚晉謝鯤爲東海王越掾任達不拘坐家僮取官藁除名)子逹想無身後念(子仁晉張翰嘗云使)
(我有身後名不如即時一杯酒)吾衰不復夢中論(縯論語子曰甚矣吾衰也久矣吾不復夢見周公)
巳知毅豹爲均死(援莊子田聞之曰魯有單豹者巖居而水飲不与民共利行年七十猶有嬰兒之色)
(不幸遇餓虎虎殺而食之有張毅者高門縣薄無不走也行年四十而有内熱之病以死豹養其内而虎食其外毅養其外而)
(病攻其内此二子者皆不鞭其後者也)未識荆凡定孰存(縯莊子楚王与凡君坐少焉楚王左右曰)
(凡亡者三凡君曰凡之亡也不足以喪吾存夫凡之亡也不足以喪吾存則楚之存不足以存存由是觀之則凡未始亡而楚未始)
(存也)堪笑東坡癡鈍老區區猶記刻舟痕(次公吕氏春秋楚有涉江者其)
(劒自舟中墜於水遽刻其舟曰是吾劒之所墜也舟止從其所刻者入水求之舟已行矣而劒不行求劒若此不亦惑乎)
李憲仲哀詞(并序)
同年友李君諱惇字憲仲賢而有文不幸早
世軾不及與之遊也而識其子廌有年矣廌
自陽翟見予於南京泣曰吾祖母邊母馬前
母張與君之喪皆未葬貧不敢以飢寒爲戚
顧四喪未舉死不瞑目矣適會故人梁先之
老聞余當歸耕陽羡以絹十疋絲百兩爲贐
辭之不可乃以遺廌曰此亦仁人之餽也旣
又作詩以告知君與廌者庶幾皆有以助之
廌年二十五其文曄然氣節不凡此豈終窮
者哉
大夢行當覺(次公莊子且有大斍而後知此其大夢也〇師退之祭柳子厚文云人生一世如夢一斍)百
年特未滿(次公古詩人生不滿百師退之詩百年未滿不得死且可勤買抛青春)遑哀巳逝人
長眠寄孤館念我同年生意長日月短塩車困騏
驥(縯賈誼弔屈原曰驥垂两耳服塩車兮)烈火廢圭瓉(援書曰火炎崑崗玉石俱焚〇師盧仝聞韓聀)
(方貶有感詩烈火能燒嶠庭羌不飬蘭)後生有竒骨(厚晉桓温傳温未朞而太原温嶠見之曰此兒有竒)
(骨可試使啼及聞其声曰真英物也)出語巳精悍(次公杜詩短小精悍姿又史記郭解傳云解爲人短小精悍)
蕭然野鶴姿誰復識中散(縯晉書嵇紹始入洛或謂王戎曰昨於稠人中始見嵇紹昂昂)
(然如野鶴之在雞群戎曰君復未見其父耳其父則中散叔夜也)有生寓大塊(厚莊子大塊載我以形勞)
(我以生佚我以老息我以死)死者誰不窽嗟君獨久客(援西漢楊王孫荅析侯書曰褁以幣)
(帛鬲以棺椁攴體絡束口含玉石欲化不得欎為枯腊千載之後乃得歸土就其真宅由是言之焉用久客)不識黃
土煖推衣助孝子一漑滋湯旱(次公嵇康養生論云爲稼於湯世偏有一漑之功者虽終)
(焦爛必一漑者後枯然則一漑之益固不可誣也)誰能脫左驂(縯礼記檀弓篇孔子之衛遇舊館人之喪入而)
(哭之哀出使子貢脱驂而賵之〇次公史記越石父賢在縲紲中晏子解左驂贖之)大事不可緩(師孔子曰養生)
(不足以當大事惟送死可以當大事)
蘇子容母陳夫人挽詞(堯卿名頌字子容元祐中爲尚書左丞)
蘇陳甥舅真冰玉(次公甥者子壻之謂也舅者婦翁之謂也尔雅曰謂我舅者吾謂之甥孟子言堯之)
(於舜曰帝館甥于貳室是巳眞冰玉云者取婦翁冰淸女壻玉潤也因言玉潤則以衛玠當之故次句遂言正始風流也)正始
風流起頽俗(縯晉衛玠傳王敦見之謂謝鯤曰昔王輔嗣吐金声於中朝此子復玉振於江表微言之緒絶而復)
(續不意永嘉之永復聞正始之音)夫人高節稱其家凛凛寒松映脩竹
雞鳴爲善日日新(縯孟子雞鳴而起孜孜爲善者舜之徒也次公湯之盤銘曰德日新又日新)八
十三年如一晨豈惟室家宜壽母(縯魯頌魯侯燕喜令妻壽母)實與
朝廷生異人忘軀徇國乃吾子三仕何曾知愠喜(厚令尹子)
(文三仕爲令尹无喜色三巳之無愠色)不須擁笏彊垂魚(次公退之曹成王碑云王之遭誣在治忽)
(太妃老將驚而戚出則囚服就辯入則擁笏垂魚)我視去來皆夢爾(次公我字指言夫人也去來言外物)
(之儻來去也莊子曰軒冕在身物之儻來寄也寄之其來不可圍其去不可止)誦詩相挽真區區墓
碑千字多遺餘他年太史取家傳知有班昭續漢
書(援班昭字惠班彪之女兄固嘗著漢書其八表及天文志未及竟而卒和帝詔昭就東觀藏書閣踵而成之)
神宗皇帝挽詞三首
文武固天縱(任論語夫子曰固天縱之將垩)欽明又日新(見上篇註)化民何止
聖(次公用孟子大而化之之謂垩而化民則化民成俗也)妙物獨稱神(援易神也者妙乃物而爲言也)政
已三王上言皆六籍醇巍巍本無象(縯論語云巍巍乎唯天爲大唯堯則)
(之〇次公老子曰是謂无象之象非唐牛僧孺曰太平无象也)刻畫愧孤臣(厚杜詞人取佳句刻畫竟難傳)
未易名堯德(縯孔子言堯曰蕩蕩乎民无能名焉)何須數舜功(縯左傳史克曰舜有大功)
(二十而爲天子)小心仍致孝餘事及平戎(次公詩大明言文王小心翼翼昭事上帝餘事)
(字則傳言帝王之功垩人之餘事)典禮從周舊官儀與漢隆(次公典礼言周則魯能秉)
(周礼也官儀言漢則後漢書曰今日復見漢官儀也)誰知本無作(次公莊子至人无爲垩人无作而佛書有无相)
(无作也)千古自承風
接統真千歲(縯前漢太史公司馬談謂其子遷曰今天子接千歲之統封太山而予不得從行是命也夫)
膺期上一章(次公後漢律歷志閏七而盡其歲十九名之曰章時神宗在位十九年故曰一章)周南
稍留滯(援前漢司馬迁傳言天子始建漢家之封而太史公留滯周南不得與從事)宣室遂凄
凉(厚前漢賈誼謫長沙歲餘文帝思之召對宣室〇次公杜詩江漢日凄凉〇師公時在謫藉而神廟升遐故云尔)病馬
空嘶櫪枯葵巳泫霜餘生臥江海歸夢泣嵩邙(次公)
(嵩山北邙在西京此懷之也〇堯卿嵩高北邙陵寢在焉)
潘推官母李氏挽詞
南浦凄凉老逐臣(次公楚詞曰子交手弓東行送美人兮南浦江文通曰送君南浦傷如之何註云南)
(浦送别之處而寰宇記南浦在武昌縣其註正引楚詞之語黃州正對武昌則南浦逐臣先生自云尔)東坡還往
盡幽人杯盤慣作陶家客(縯晉陶侃傳侃早孤貧爲縣吏翻陽孝廉范逵嘗過侃時倉卒)
(無以待賓其母乃截髮得双髮以易酒肴楽飲極歡雖僕從亦過所望)絃誦常叨孟母鄰(厚孟)
(母三徙爲子擇鄰〇次公杜詩推迁孟母鄰又芬芳孟母鄰荒蕪孟母鄰)尚有升堂他日約(援後漢范)
(式字巨卿少游太學與汝南張劭爲友劭字元伯二人並告歸鄕里式謂元伯曰後二年當還將過拜尊親見孺子焉乃共勉期日)
(後期方至元伯具以白母請設饌以候之母曰二年之别千里結言尔何相信之審耶對曰巨卿信士必不乖違至日巨卿果到升)
(堂拜飲盡歡而别)豈知負土一阡新(縯晉許孜親没柴毁負土成墳不受鄕人之助)今年
我欲江湖去暮雨連山宰樹春(堯卿劉夢得詩云千行宰木荆歸道暮雨瀟瀟聞子)
(規〇倬公羊僖二十二年宰上之木拱矣註宰冡也)
故李承之待制六丈挽詞
青青一寸松中有樑棟姿天驥墮地走萬里端可
期世無阿房宫下建五丈旗(縯史記秦始皇營朝宫渭南上林苑中先作前殿阿房東西五)
(百步南北五十丈上可以坐萬人下可以建五丈旗以其作宫阿房故天下謂之阿房宫)又無穆天子西
征燕瑶池(厚列子穆王肆意遠遊命駕八駿之乘别日升崑崙之丘以觀黃帝之宫而封之以詔後世遂賓于西王)
(母觴于瑶池之上一日行萬里)才大古難用(援老杜古栢行志士幽人莫怨差古來才大難爲用)老死
亦其宜丈夫恐不免(縯晉謝安妻劉見家門冨貴而安獨静退乃曰丈夫不如此也安掩鼻曰)
(恐不免耳)豈患莫巳知公如松與驥少小稱偉竒(次公退之詩少小尚竒偉)
(平生足悲吒)俯仰自廊廟笑談無羌夷(次公杜詩笑談無河北)淸朝竟
不用白首仍憂時願斬横行將(厚前漢樊噲言願得十萬衆横行匈奴中季布曰噲)
(可斬也夫以高帝兵三十萬餘困於平成噲時亦在其中今噲奈何以十萬衆横行匈奴中哉)請烹乾没兒
(援漢武帝時歲旱上令百官求雨卜式言曰縣官當食租稅今桑弘羊令吏坐市列販物求利烹桑弘羊乃雨又張湯始爲小吏乾)
(没與長安冨賈田甲魚翁叔之属交私)言雖不見省坐折姦雄窺嗟我去
公久江湖生白髭歸來耆舊盡零落存者誰(次公魏文帝與吳質)
(書云徐陳應刘一時俱逝何數年之間零落略盡言之傷心)此公嵇中散龍性不可羈
(縯顔延年作五君&KR2452;言嵇康云鵉翮有時鍜龍性誰能馴)疑公李北海慷慨多雄詞(厚唐李邕)
(爲北海太守杜甫作八哀詩言邕云憶昔李公存辝林有根抵声華當健筆洒落冨清製)凄凉五君詠(縯顔延年)
(五君&KR2452;序云延年領步兵好酒疎誕出爲永嘉太守乃作五君&KR2452;述竹林七賢以自喻山濤王戎貴盛遂黜而不取五君謂阮籍嵇)
(康劉伶阮咸向秀也)沉痛八哀詩(厚杜甫八哀詩序云傷時盗賊永息興起王公李公歎舊懷賢終于張相)
(國八哀謂王思禮李公弼嚴武汝陽王璡李邕蘇源明鄭虔張九齡也)邪正久乃明人今属
公思九原不可作(次公禮記趙文子與叔譽觀乎九原文子曰死者如可作吾誰與歸)千古有
餘悲(師杜詩歲暮有餘悲)
韓康公挽詩三首
故國非喬木興王有世臣(師孟子所謂故國者非謂有喬木之謂也有世臣之謂也)嗟予
後死者(師論語後死者不得與於斯文也)猶及老成人德業經文武風
流表搢紳空餘行樂地處處泣遺民(次公老成人出詩又楊惲傳人生行樂耳)
(須冨貴何時)
再世忠淸德三朝翼贊勲功成不歸國就訪敢忘君
(任漢成帝車駕至張禹第親問以天變)舊學嚴詩律餘威靖塞氛何當繼
韓奕(師韓奕宣王錫命韓侯之詩)故吏緫能文(次公三朝者康公所歷英宗與神宗及當日之)
(哲宗也杜詩將軍不好武稚子緫能文)
西地開東閣初筵點後塵笙歌邀白髮燈火樂青
春扶路三更罷回頭一夢新賦詩猶墨濕把卷獨
沾巾(次公東閤字出公孫弘又詩有賓之初筵杜詩青雲滿後塵自言造迹康公東閤之筵也〇子仁先生第二章詩云三朝)
(翼贊勲謹按范純仁撰公墓誌公以父蔭𥙷太廟齋郎少好斈以文章知名于時慶曆二年進士及弟名居第三及仁宗嘉祐間巳)
(爲翰林學士又迁諫議大夫權御史中丞又以端明殿學士知成都屢居顕美不可槩舉則公巳歴仁宗朝逮英宗與神宗至)
(哲宗而薨先生盖但數其仁宗及英宗與神宗爲三朝也墓誌又云考諱億以忠義顯於仁宗之朝至參知政事謚忠憲封冀國)
(公故先生詩有興王有世臣次章有再世忠清德等語也墓誌又云公知慶州熟羌有據堡劫鎮城殺吏士者公出兵討之賊旣平)
(詔書奬諭遂知成都又於神宗朝夏人擾邊慶州失利即拜公陜西宣諭使將校皆得自除又奏攻守策而神宗手詔還之曰此良)
(策也然西略一委卿安事廷議公曾築羅元等城使河東陜西爲掎角後西邊旣平而神宗曰西邊之寕卿之力也故先生詩有德)
(業經文武次章有餘威靖塞氛等句也又按墓誌當仁宗慶曆元年公初通判陳州又安撫江南又出爲鄆州鈐轄又知河陽又河)
(北安抚使又知慶州又知成都在英宗朝自成都召還權知開封府於神宗朝爲陜西河東宣抚使又知鄧又知許未赴知大名又)
(知許移太原府俄知定州復知穎昌又知河南以遇哲宗即位恩封康國公判大名府兼北京留守元祐三年薨於第公歷六藩府)
(凡二十餘所故先生詩有空餘行楽地處處泣遺民之句也又按墓誌公爲陜西河東時攻討防守旣有成策而慶州卒有叛亡者)
(言事者因指宣抚司數出師煩勞致怨遂罷相知鄧州故先生有功成不歸國之語意蓋有恨焉又按上卷有次韻韓康公置酒見)
(留又有和康公憶持國詩故先生詩有初筵點後塵及賦詩猶墨濕之句也)
王鄭州挽詩(克臣)
羡君華髮起琳宫右輔初還鼔角雄(次公右輔則古馮翊乃鄭州也)千
里農桑歌子産一時冠蓋慕蕭嵩(厚左傳子産為政三年輿人誦之曰我有)
(子弟子産教之我有田疇子産殖之新書載嵩以太子太師請老優游園區家饒財而其子華爲工部侍郎衡以尚主位三品就養)
(年踰八十士豔其榮)那知聚散舂糧外便有悲歡過隙中(次公莊子適百)
(里者宿舂糧又云人壽無異騏驥之馳過隙也)京兆同僚幾人在猶思對案筆生
風(予爲開封幕与子難同庁)
哭王子立次兒子迨韻三首
彭城初識子照眼白而長(厚韓退之孔戣墓銘白而長身)異夢成先兆(予爲)
(密州子立夫嘗相識忽告同舍生曰吾夢爲密州婿何也巳而果以子由之子妻之)清言得未嘗豈惟
知禮意遂欲𥙷詩亡(子立能詩而有礼斈)咄咄真相逼(次公王羲之斈衛夫)
(人書衛曰有一弟子王逸少咄咄逼人)諸生敢鴈行(援礼記兄之齒鴈行師王羲之自稱我書比鍾繇當抗)
(行比張芝草尤當鳫行也)
非無伯鸞志(次公後漢伯鵉梁鴻也鴻謂其妻曰吾欲衣褐之人可与俱隠深山乃共隱入霸陵山中非无伯鸞)
(志以言王子立有与妻共隱之意)獨有子雲悲(次公子雲揚雄也子雲嘗曰育而不苗者吾家之童烏乎卒以)
(無子獨有子雲悲似言王子立有無子之悲)恨子非天合猶能使我思兒曹莫
凄動老眼欲枯萎會哭皆豪傑誰爲感舊詩(子立与黃魯直)
(張文潜晁无咎秦少游陳无巳皆友善)
龍困嘗魚服(次公說苑曰魚龍服見困於豫且之綱)羊儇或虎蒙(援楊子羊質而虎皮)
(見草而悅見豹而戰)怱忽成鬼錄(縯魏文帝書昔年疫疾親故多罹其灾徐陳應劉一時俱逝觀其姓名已爲鬼)
(錄〇師陶潜詩昨暮同爲人今旦在鬼錄)憒憒到天公(次公晉天文志載庾翼與兄冰書曰歲星犯天關占云關)
(梁當分比來江東无他故江道永不艱難而石季龍頻年再閉關不通信使此復是天公憒憒尤皂白之徵也而庾信詩亦云憒憒)
(天公曉精神殊乏少)偶落藩墻上(見張幾仲有硯以劒易之詩)同游羿彀中(縯莊子遊於羿)
(之彀中中者中央也其不中者命也)回看十年事黃葉卷秋風
滕逹道挽詞二首(龜父按先生作滕公墓誌云公九歲能賦詩敏捷過人㪯進士)
(第第三授大理評事通判朔州孫元規之錢塘一見公曰名臣也後當爲䝨將授以治劇守遠之要)
先帝知公早虚懷第一人至今詩禮將(縯左傳晉作三軍謀元帥趙衰)
(曰郤榖可臣亟聞其言矣閱礼楽而敦詩書)獨數武宣臣(次公武帝宣帝也武宣字則如两都賦序有云武宣)
(之世左雄傳論有云武宣之軌是時最有名將武之名將則衛霍之属宣之名將則趙兖國之属)材大雖難用
(援杜詩古栢行志士幽人莫怨嗟古來材大難爲用)時來亦少信高平風烈在威敏
典刑新(次公公少受知於范希文孫元規)空試乘邊策寕留相漢身凄
凉舊部曲(子仁社甫送郭英乂詩云凄凉餘部曲)淚濕塚前麟(次公塚前石麟也杜詩花邊高)
(塜臥麒麟)
雲夢連江雨樊山落木秋(次公雲夢澤在湖州常州之地樊山在鄂州武昌縣皆楚地也)
(〇任連江雨字杜牧詩云得州荒僻中更值連江雨)公方占賈鵩(縯賈誼謫居長沙有鵩飛入舍鵩不祥鳥也誼自傷)
(悼以爲占書云野鳥入室主人將去憂之而作賦也)我正買龔牛(援龔遂爲渤海太守使民賣剱買牛賣刀買犢)
共有江湖樂(子仁退之与孟郊書云今年秋聊復辭去江湖餘楽也与足下終幸矣)空懷畎畎
憂荆溪欲歸老浮玉偶同遊(次公荆溪歸老盖當時約居之實前詩亦嘗及之浮玉乃潤州)
(金山也)骯髒儀刑在(縯後漢趙壹詩云伊優北堂上骯髒倚門邊)驚呼歲月遒(厚宋玉楚)
(詞九辯歲忽忽而道尽兮恐余壽之弗將〇任文選潘岳秋興賦悟時歲之遒尽兮慨俛首之自省)回頭雜歌哭
挽語不成謳
王文玉挽詞
才名誰似廣文寒(縯廣文鄭虔也爲廣文館博士杜甫與之詩曰才名四十年坐客寒無氊)月斧
雲斤琢肺肝玄晏一生都卧病(援晉書皇甫謐自號玄晏先生終身称疾辝位)
子雲三世不遷官(厚前漢揚雄字子雲與王莽劉歆並哀帝之初又與董賢同官當成哀平間莽賢皆)
(爲三公權傾人主所薦莫不拔擢而雄三世不徙官也)幽蘭空覺香風在(子仁孟郊贈崔純亮詩云)
(鏡破不改光蘭死不改香)宿草何曾淚葉乾(次公禮記曾子曰朋友之墓有宿草而不哭焉說者謂草)
(經一年則陳根言爲師心喪三年朋友則朞可矣今翻用之以言過朞而猶哭也〇子仁孟郊樂府薄命妾云青山有蘼蕪淚葉長)
(不乾)猶喜諸郎有曹志(縯曹志盖魏東思王植之孽子亦好斈有才者也)文章還復
冨波瀾(援杜詩文章曹植波瀾闊)
吕與叔學士挽詞(無巳按程氏遺書吕大臨字與叔藍田人斈於横渠張先生之門)
言中謀猷行中經關西人物數清英欲過叔度留終
日(縯世說郭林宗至汝南造袁奉高車不停軌銮不綴軛詣黃叔度乃弥日信宿人問其故林宗曰叔度注注如萬項陂澄之不)
(清撓之不濁其深遠難測也)未識魯山空此生(厚唐書蘇源明嘗語人曰吾不幸生衰世所不耻者識元)
(紫芝也盖元德秀字紫芝嘗爲魯山令)議論彫零三益友(任論語益者三友)功名分付
二難兄(縯世說陳元方子長文即陳群也與季方子孝先各論其父功德争之不决諮於祖太丘曰元方難爲兄季方)
(難爲弟〇次公其後晉王珉小名僧弥少有才蓺名出珣右時人語曰法護非不佳僧弥難爲兄亦用此也)老來尚
有憂時歎此涕無從何處傾(厚礼記檀弓孔子之衛遇舊館人之喪入而哭之予惡夫)
(涕之無從而出也)
大行太皇太后挽詞二首
至矣吾三后(次公三后以言章憲明粛皇后保佑仁宗慈聖光憲皇后保佑英宗及今大行宣仁聖烈皇后保佑)
(元祐天子哲宗)功高漢巳還復推元祐冠蓋得永昭全(坡嘗於經筵論)
(奏宋仁宗皇帝謚曰明孝若明而不仁則民畏而不愛仁而不明則民愛而不畏今大行宣仁聖烈后亦兼此二德故天下思慕之)
(庶幾於仁宗也)有作猶非聖(縯莊子大聖不作觀於天地之謂也)無私乃是天(厚礼記所謂天)
(無私覆也)侍臣談要道家法信家傳(宰相巳下嘗於經筵論奏祖宗以來家法十餘)
(事書於記注)
却狄安諸夏先王社稷臣(次公先王則楚王高瓊也却狄事景德契丹之役群臣皆欲避)
(狄獨萊公不可武臣中惟楚王與萊公意同公旣争之力上曰卿文臣豈獨尽用兵之利害公曰請召高某旣至乃言避狄爲便公)
(大驚以王爲悔也巳而徐言避狄固爲安全但恐扈駕之士中路逃亡無與俱西南者尔上大驚始决北征之策此眞所謂社禝臣)
(矣)固應祠百世(縯左傳史趙對晉侯曰臣聞盛德必百世祀)何止活千人(厚後漢后妃傳)
(鄧后嘗夢捫天后叔父陔言嘗聞活千人者子孫有封兄訓爲謁者使修石臼河歲活千人天道可信家必蒙福)定策
天知我(次公言宋英宗與太后定議立元祐天子哲宗也)忘家帝念親萬方何以
報得疾爲勤民
三月二十三日恭聞皇太后升遐(慈聖太后)以軾
罪人不許承服欲哭則不敢欲泣則不可
故作挽詞二章
巍然開濟两朝勲信矣才難十亂臣(見論語)原廟固應
祠百世先王何止活千人和熹未聖猶貪位明德雖
賢不及民(任武王曰予有亂臣十人孔子曰才難不其然乎有婦人焉九人而巳盖指太姒也左傳盛德必百世祀)
(漢惠帝作原廟王翁孺曰活千人者封子孫吾所活者萬餘人後世其興乎故有元后後漢和熹鄧后在安帝時臨朝称制權歸鄧)
(氏明德馬后在章帝時以儉德称然功不加于民故云)月落風悲天雨泣誰將椽筆
寫光塵(縯世說王東亭嘗夢人以大筆與之管如椽子後作烈宗哀冊文〇子仁王立之云此詩盖未嘗進其後作宣)
(仁挽詞取其兩句云固應祠百世何止活千人)
未報山陵國士知遶林松栢巳徛徛一聲慟哭猶
無所萬死酬恩更有時夢裏天衢隘雲仗人間雨
淚變彤帷關睢卷耳平生事白首纍臣正坐詩(子仁)
(二詩皆美后妃之德)
弔徐德占(并引)
余初不識德占但聞其爲吕惠卿所薦以處
士用元豐五年二月偶以事至蘇水德占聞
余在傳舍惠然見訪與之語有過人者是歲
十月聞其遇害作詩弔之
美人種松栢欲使低映門㘽培雖易長源惡病其
根哀哉歲寒姿骯髒(亢直皃)誰與論竟爲明所誤(縯柳)
(子厚枯松詩不以險自防遂爲明所誤)不免刀斧㾗一遭兒女汚始覺山
林尊從來覓棟梁未省傍籬藩南山隔秦嶺千歲
龍蛇奔大厦若果傾萬牛何足論(縯杜古柏行云大厦如傾要梁棟萬牛回)
(首丘山重)不然老巖谷合抱依山樊死者不可悔吾將貽
後昆
絶句詩二十一首
山村五絶(次公按詩案云此五絶是熙寕六年所作)
竹籬茅屋趁溪斜春入山村處處花無象太平還
有象(縯唐文宗延英對宰相曰卿等有意太平乎牛僧儒對曰太平無象今雖未及至治亦可謂小康而更求太平非臣)
(所及)孤煙起處是人家(次公杜詩朝來新火起新煙又云井屋有煙起)
煙雨濛濛雞犬聲有生何處不安生但令黃犢無人
佩(厚龔遂爲渤海太守令民賣剱買牛賣刀買犢曰何爲帶牛佩犢)布榖何勞也勸耕(次公)
(布穀鳥名其声云然俗云催耕鳥也詩案云此譏諷朝廷塩法太密不便也)
老翁七十自腰鎌(縯鮑明遠腰鎌刈葵藿)慙愧春山筍蕨甜豈
是聞韶解忘味(厚子在齊聞韶三月不知肉味〇次公見班固幽通賦云虞韶美而鳳儀兮孔志味於千)
(載)爾來三月食無鹽(次公涅盤經云食中無塩謂食無塩食中少塩亦謂無塩〇詩案云此亦以譏)
(塩法太恭也)
杖藜褁飯去怱怱過眼青錢轉手空贏得兒童語
音好一年彊半在城中(次公莊子言原憲杖藜應門又云褁飯而往食之詩案云此以譏諷青苗)
(助役不便也)
竊禄忘歸我自羞豐年底事汝憂愁不須更待飛
鳶墮方念平生馬少游(縯後漢馬援傳援擊交趾謂官属曰吾從弟少游常哀吾忼慨多大志曰)
(士生一世但取衣食裁足乘下澤車御𣢾段馬爲郡縣吏守墳墓鄕里稱善人足矣致求盈餘但自苦耳當吾在浪泊西里間虜未)
(滅之時下潦上霧毒氣薰蒸仰視飛鳶帖帖墮水中臥念少游平生時語何可得也)
八月十五日看潮五絶
定知玉兔十分圓巳作霜風九月寒寄語重門休上
鑰夜潮留向月中看
萬人鼔噪懾吳儂猶似浮江老阿童(縯晉書羊祜傳童謠曰阿童復阿童)
(銜刀浮渡江不畏岸上虎但畏水中龍羊祐曰此必水軍有功知王濬小字阿童因表監益州諸軍事加龍驤將軍密令修舟楫爲)
(順流之計濬終滅吳)欲識潮頭高幾許越山渾在浪花中
江邊身世兩悠悠久與滄波共白頭(厚樂天詩黃梅縣邊黃梅雨白頭浪裏白)
(頭翁)造物亦知人易老故教江水更西流
吴兒生長狎濤淵冒利輕生不自憐東海若知明
主意應教斥鹵變桑田(是時新有旨禁弄潮〇縯太平廣記麻姑自言見東海三爲桑田向)
(到蓬萊水又淺於往昔豈將復還爲陵陸乎王方平笑曰聖人皆言海中行復揚塵也〇師按公赴詔獄招此詩諷主上好興利而)
(不知害多利少稱海變桑田此事知必不可得者以譏朝廷㒷水利之必不可成也〇倬漢溝洫志終古舄鹵兮生稻梁師古曰舄)
(即斥鹵也謂鹹鹵之地)
江神河伯兩醯雞(援莊子孔子見老聃曰丘之於道也其猶醯雞欤微夫子之發吾覆吾不知天地之大全)
(也)海若東來氣吐霓(縯莊子河伯見秋水以天下之美盡在巳順流而行至于北海東面而視不見水端)
(北海井蛙不可語於海)安得夫差水犀手(厚吳王夫差有水犀甲三千〇任杜牧詩吳王傳裏水犀)
(軍)三千彊弩射潮低(吳越王嘗以弓弩射潮頭與海神戰自尔水不近城〇次公三千彊弩字杜牧)
(寕縣記中語)
臨安三絶(次公三絶皆吳越王錢鏐事也鏐里中有大樹鏐少時嘗戲其下坐大石上指麾拳)
(兒爲隊伍号令頗有法羣兒皆惮之及貴号大樹爲衣錦將軍鏐所居錫名曰衣錦城其宴故老也山林皆蒙)
(以錦故有錦溪之名石照石鏡也鏐嘗照之其鏡聳戰)
將軍樹(伯恭按臨安縣圖經此木今在淨土寺西小橋之側乃女貞木也至今茂盛)
阿堅澤畔菰蒲節(縯符洪始其家池中蒲生長至丈五節如竹形時咸謂之蒲家因以爲氏馬後其孫堅背)
(有草苻字後改姓苻此見載記)玄德墻頭羽葆桑(厚刘備舍東南角籬上有桑樹生高五丈餘遥望見童童)
(如小車盖先主少時與宗中諸小兒枕樹下戲言吾必當乘此羽葆盖車)不會世間閑草木與人
何事管興亡(次公晉謝玄傳安嘗戒約子姪因曰子弟亦何豫人事而正欲使其佳管興亡字巳見前禁長老方)
(丈詩註饒唐沈彬舟過金陵詩江山不管㒷亡事一任斜陽送客愁)
錦溪(堯祖晏殊輿地志云石鏡溪一名錦溪在縣東南一里)
楚人休笑沐猴冠(縯韓生說項羽關中可都羽懷思東歸曰冨貴不歸故鄉如衣錦夜行韓生曰人謂)
(楚人沐猴而冠果然)越俗徒誇翁子賢(援漢武帝以朱買臣爲會稽太守謂曰冨貴不歸故鄕如衣繡)
(夜行買臣會稽人字翁子次公二事皆錦繡事以明錢鏐之貴家山林以錦繡尤爲盛事也)五百年間異人
出(援郭璞杭州歌云天目山前两乳長龍飛鳳舞到錢塘其末句云五百年生異姓王自東晉迄五代錢鏐時滴當五百年故鏐)
(亦自謂當此運也)盡將錦繡裹山川
石照(次公按楽史寰宇記徑二尺七寸光照如鏡〇十朋臨安縣圖經衣錦山在縣南一里本名石鏡山)
(高二十六丈周回二百六十步武粛幼時遊此顧其形服冕旒如王者狀唐昭宗時改賜今名)
山雞舞破半巖雲菱葉開殘野水春(次公異苑南方献山雞鉴石鏡而舞)
(不止鏡有菱花之名故使菱葉字𥙷註永叔金雞詩山雞禀其波舞影還自爱李巨鑑詩云無波菱自動不夜月常明)應笑
武都山下土枉教明月殉佳人(縯成都記武都山丈夫化爲女子顔色美絶盖山精也蜀)
(王納以爲妃無何物故乃發之武都擔土葬於成都郭中号曰武擔山以石作鏡一枚表其墓也)
東坡一絶
雨洗東坡月色清市人行盡野人行莫嫌犖确坡
頭路(次公退之詩山石犖确行徑微)自愛鏗然曳杖聲
次荆公韻四絶(堯卿荆公在蔣山公同王勝之遊蔣山時荊公宅巳爲寺有詩云朱)
(門收畫戟細字出青蓮盖謂是也〇玉父東軒筆錄云王荆公再罷政以使相判金陵即求宫觀築池林白門)
(外七里去蔣山亦七里平日馭一驢從數童遊諸山寺所居之宅僅庇風雨元豊末捨爲寺賜各報寕)
青李扶疎禽自來(次公王羲之有求來禽青李帖來禽即今之林檎也以其實美禽來食之故曰來禽)
(今先生詩句借來禽字以言青李之實亦自來於禽鳥耳)清真逸少手親㘽(綨李白詩右軍本清真蕭)
(洒在風塵〇次公王羲之青李來禽帖云此果佳可爲致子當種之)深紅淺紫從争發雪白
鵝黃也闘開
斫竹穿花破綠苔(敬夫退之詩竹洞何年有公初斫竹開)小詩端爲覓榿栽
(厚杜詩有憑何邕覓榿栽云飽聞榿木三年大與致溪边十畆隂)細看造物初無物(次公郭象南華)
(真經序云上知造物無物下知有物之自造)春到江南花自開
騎驢渺渺入荒陂(題注)想見先生未病時勸我試求
三畒宅從公巳覺十年遟(師介甫得詩曰十年前後我便不厮争)
甲第非真有閑花亦偶栽聊爲清净供却對道人
開(公病後捨宅作寺)
臂痛謁告作三絶句示四君子
公退清閑如致仕酒餘歡適似還鄕不妨更有安
心病(縯二祖求安心法於逹麽師師曰將心來与汝安)臥看縈簾一炷香
心有何求遣病安年來古井不生瀾(子仁孟郊詩妾心古井水波瀾誓不)
(起)秪愁戲瓦閑童子却作泠泠一水看(縯楞嚴經月光童子白佛言我)
(作水觀室中安禅有弟子窺䆫惟見清水取一瓦䃯投水我出定後頓斍心痛尔時童子來前說如上事我則告言汝更見水可即)
(除去瓦礫童子奉教後入定時開門除之我後出定身即如初)
小閣低䆫卧晏温(援西漢郊祀志上至中山晏温注云三輔謂日出清霽爲晏晏而温也)了然
非默亦非言維摩示病吾真病誰識東坡不二門(次公維摩)
(居士本無疾以其方便現身有淚因以身疾廣爲說法佛告文殊汝行詣問疾居士空内惟置一牀双疾而臥因問文殊等云何爲)
(不二法門文殊等各自說巳乃問居士曰仁者何等是菩薩不二法門詰嘿然无言文殊歎曰善哉乃至无有文字語言是真入不)
(二法門也)
歌詩十首
畫魚歌(湖州道中作一)
天寒水落魚在泥短鉤畫水如耕犁渚蒲拔折藻荇
亂(次公杜詩渚蒲芽白水荇青又云渚蒲隨地有)此意豈復遺鰍鯢(次公曰魚子也鯢有二有鯨鯢之鯢)
(有魚子之鯢今此言魚子也)偶然信手皆虚擊本不辭勞幾(平)萬一
一魚中刃百魚驚蝦蟹奔忙誤跳擲漁人養魚如養
雛插竿冠笠驚鵜鶘豈知白挺閙如雨攪水覓魚嗟
巳疎
吳中田婦歎(和賈收韻)
今年粳稻熟苦遟庶見霜風來幾時霜風來時雨
如瀉把頭出菌鎌生衣(次公柳子厚云猶能蒸出芝菌又杜詩云歸楫臥生衣)眼枯
淚盡雨不盡(次公杜詩莫自使眼枯收汝淚縱横)忍見黃穗臥青泥苑苫
一月壠上宿天晴穫稻隨車歸汗流肩頳載入市
(厚退之城南䏈句云刈熟擔有頳)價賤乞與如糠粞(次公糠粞两物粞碎米)賣牛納
稅坼屋炊慮淺不及明年饑官今要錢不要米(子仁司馬)
(温公曰百姓有米而官不要米百姓無錢而官必要錢)西北萬里招羌兒龔黃滿朝
人更苦(縯龔遂渤海大守黃霸穎川大守二公皆以恤民稱善治)不如却作河伯婦(厚史記滑稽傳)
(魏文侯時西門豹為鄴令會長老問民所疾苦長老曰苦為河伯娶婦豹問其故曰鄴三老廷掾常歲賦歛百姓得數百万為河伯)
(娶婦當其時巫行視小家女好者共粉飾之沉之河中云不尔即有水患於是豹至始禁絶之)
武昌銅劒歌(并序)
供奉官鄭文嘗官於武昌江岸裂出古銅劒
文得以遺余冶鑄精巧非鍜冶所成者
雨餘江清風卷沙(次公李白江上秋懷詩颯颯風卷沙)雷公躡雲捕黃蛇
(縯廣異記載唐開元末武勝之爲宣州司上知静江軍事忽然灘中見雷公踐微雲逐小黃蛇盤繞灘上静江之夫戲以石投之中)
(蛇鎗然作金声雷公乃飛去使人往視之得一銅剱有文曰許旌陽斬蛟第三劒云)蛇行空中如枉矢
(厚晉天文志枉矢狀類大流星蛇行蒼黑如有毛目然)雷公煜煜燒蛇尾(次公封氏見聞記諭士人登弟)
(必展歡宴謂之燒尾於說有三其一云魚耀龍門化龍時則有雷電爲燒其尾而化)或投以塊鏗有聲
雷飛上天蛇入水水上青山如削鐡神物欲出山自
裂細看兩脋生碧花猶是西江老蛟血(縯許旌陽斬蛟於洪州即西江)
(所經也)蘇子得之何所爲蒯緱彈鋏詠新詩(援緱音古侯反剱首也史)
(記馮驩躡履見孟嘗君置傳舍中十日孟嘗君問傳舍長曰客何所爲荅曰馮先生甚貧猶有一剱耳又蒯緱彈其鋏而歌曰長鋏)
(歸來乎〇師注蒯苦怪切茅之類可爲䋲言其剱把無物可裝以小䋲纏之也緱音侯謂把剱之処)君不見凌煙
功臣長九尺(厚唐功臣圖形凌煙閣上〇次公杜詩張公一身江海客身長九尺鬚眉蒼)腰間玉具
高柱頥(次公王莽傳云玉具宝剱又漢光武賜馮異等乘與七尺又齊話歌田單曰大冠如箕長劔拄頤)
蜜酒歌(并序〇共父先生志林載蜜酒法予作蜜格與真一水乱每米一斗用蒸麵二兩半如常)
(法取醅液再入蒸餅麵一兩釀之三日嘗看味當極辢且硬則以二斗米炊飯投之若甜軟則每投更入麵與)
(餅各半兩又二日再投而熟全在釀者斟酌增損也入水少爲妙)
西蜀道士楊世昌善作蜜酒絶醇釅余旣得
(誅之堯祖南人以青苔爲脯)爛蒸鵝鴨乃瓠壷(師唐盧氏雜記廬懷慎爲相清儉召客食曰爛蒸去毛莫拗折)
(項客疑鵝鴨巳而下粟米飲一器蒸葫蘆一枚而巳又蜀志張裔傳張府君如瓠壷外虽澤而内實麄)煑豆作乳
脂爲酥高燒油燭斟蜜酒貧家百物初何有古來百
巧出窮人(次公以苔爲脯以蒲爲炙以瓠爲鵝鴨以豆爲乳以脂爲酥以油爲燭以蜜爲酒皆百巧之所爲也)搜
羅假合亂天真(次公則佛家所謂四大假合也)詩書與我爲麯糵醖釀
老夫成縉紳質非文是終難久(縯揚子言羊質虎皮云其文是也其質非也)脫
冠還作扶犂叟不如蜜酒無燠寒冬不加甜夏不酸
老夫作詩殊少味愛此三篇如酒美(次公杜詩酒旗誇酒美)封胡
羯末巳可憐不知更有王郎子(厚晉書謝奕女道藴初適王凝之還甚不楽安曰王)
(郎逸少子不惡汝何恨也荅曰一門叔父則有阿大中郎群從兄弟則有封胡羯末不意天壌之中乃有王郎封謂謝韶胡謂謝郎)
(羯謂謝玄末謂謝川次公唐王仙客刘振之甥也振有女曰無双小仙客數歲皆糿穉戲弄相狎振妻常戲呼仙客爲王郎子正)
(以比子由之壻王子立)
安州老人食蜜歌(贈僧仲殊)
安州老人心似鐵老人心肝小兒舌(縯佛言財色於人譬如刀刃有蜜小兒䑛之有截舌)
(之患也)不食五榖惟食蜜笑指蜜蜂作檀越蜜中有詩
人不知千花百草争含姿老人咀嚼時一吐還引世
間癡小兒小兒得詩如得蜜蜜中有藥治百疾正
當狂走捉風時(次公後漢書如中風狂走尔)一笑看詩百憂失東坡
先生取人廉幾人相歡幾人嫌恰似飲荼甘苦雜(任詩)
(誰謂茶苦其甘如薺)不如食蜜中邊甜(佛云吾言譬如食蜜中边皆甜)因君寄與雙龍
餅鏡空一照雙龍影三吳六月水如湯老人心似雙龍井
次韻吳傳正枯木歌
天公水墨自竒絶瘦竹枯松寫殘月夢回疎影在東
䆫驚怪霜枝連夜發(厚卓異記唐則天天授二年嘗遊上苑遣使宣詔曰明朝遊上苑火急報春知)
(花須連夜發莫待曉風吹於是凌晨名花瑞草布苑而開群臣咸服其異)生成變壞一彈指(厚楞嚴經言我)
(觀世間六塵變壞惟以空寂修於滅盡身心乃能度百千劫猶如弹指頃)乃知造物初無物(見本卷次荆公)
(韻四絶注)古來畫師非俗士妙想實與詩同出(次公王維詩宿世謬詞客前身應畫)
(師)龍眠居士本詩人(次公龍眠居士李伯時也伯恭按同安志龍眠山在桐城縣西北二十里有)
(東西二龍井祈雨有應)能使龍池飛霹靂(厚杜詩曾兒先帝照夜白龍池十日飛霹靂)君
雖不作丹青手(縯杜詩洛湯無限丹青手)詩眼亦自工識拔龍眠胷
中有千駟(次公論語云齊景公有馬千駟)不獨畫肉兼畫骨(援杜甫丹青引幹推畫肉)
(不畫骨忍使驊騮氣彫喪)但當與作少陵詩或自與君拈秃筆(次公)
(韋匽畫馬詩試拈秃筆掃驊騮欲見麒麟出東壁)東南山水相招呼萬象入我
摩尼珠(厚圓斍經譬如清净摩尼宝珠映於五色隨方各見〇任杜詩推有摩尼珠可照濁水源)盡將書畫
散朋友獨與長鋏歸來乎(次公長鋏剱鋏之長者也史記馮驩弹鋏而歌曰長鋏歸來乎而李)
(白亦嘗拈用曰長鋏歸來乎秋風思歸客)
秧馬歌(并引)
過廬陵見宣德郎致仕曾君安止(吉水人)出所作禾
譜文旣温雅事亦詳實惜其有所缺不譜農噐
也予昔遊武昌見農夫皆騎秧馬以榆棗爲
腹欲其滑以楸桐爲背欲其輕腹如小舟昂其
首尾背如覆瓦以便兩髀雀躍於泥中繫束
藁其首以縳秧日行千畦較之傴僂而作者
勞佚相絶矣史記禹乘四載泥行乘橇解者曰
橇形如箕擿行泥上豈秧馬之類乎作秧馬
歌一首附于未譜之末云
春雲濛濛雨凄凄(厚說文有云濛微雨也又云凄雲雨起也詩有渰凄凄興雨祈祈)春秧
欲老翠剡齊(次公杜詩稻畦詩芊芊烱翠羽剡剡向銀漢)嗟我婦子行水泥(縯詩嗟我)
(婦子曰爲改歲)朝分一壠暮千畦腰如箜篌首啄雞(次公箜篌樂器名似)
(筝而腰曲)筋煩骨殆聲酸嘶(次公出曹子建賦車殆馬煩)我有銅馬手自
提頭&KR2385;軒昂腹脇低背如覆瓦去角圭(次公角圭尖稜也出韓詩)
(云磨淬出角圭)以我兩足爲四蹄聳踊滑汰(音撻)如鳬鷖(次公曰汰字韻)
(書云過也盖滑而過去也鳬鷖水禽也詩有鳬鷖之篇)纖纖束藁亦可齎(次公見謝鯤傳云以束藁)
(爲賊也又載記童謠曰一束藁雨頭燃)何用繁纓與月題(縯周礼王之玉路錫繁纓註云繁讀如鞶)
(今爲大帶也纓謂當&KR0909;者又莊子加之以衡軛斉之以月題註云馬額上當顱形似月者也)朅從畦東走
畦西山城欲閉聞鼔鼙(厚杜詩濁醪自初熟東城多鼓鼙)忽作的盧
躍檀溪(縯世說劉備奔劉表出於楚城左右欲因會取備備斍如厠便出所乘馬的盧走墮㐮陽城水中溺不得出備)
(急謂的盧曰今日危矣可不努力遂踴三丈得過也〇子蒼水經註云檀溪水源出柳子下兩分北流爲檀溪水南流爲襄水檀溪)
(今有的盧溪)歸來挂壁從高栖了無芻秣飢不啼少壯騎
汝逮老䵩何曾蹶軼防㒹隮錦韉公子朝金閨(厚江文通别賦)
(金閨之諸彦註云金閨金馬門也)笑我一生蹋牛犁不知自有木駃騠
(厚前漢匈奴傳註云駃騠駿馬也)
真一酒歌(并引)
布筭以步五星不如仰觀之捷吹律以求中
聲不如耳齊之審鉛汞以爲藥策易以候火
不如天造之真也是故神宅空樂出虚蹋鞠
者以氣升孰能推是類以求天造之藥乎於
此有物其名曰真一遠遊先生方治此道不
飲不食而飲此酒食此藥居此堂予亦竊其
一二故作真一之歌其詞曰
空中細莖插天芒不生沮澤生陵岡(縯莊子詩固有之曰靑青之麥)
(生於陵陂)涉閱四氣更六陽(子仁麥以九月種四月熟涉閱四氣者謂九月霜降立冬十月小雪)
(大雪也更六陽者謂自十一月一陽生至四月爲六陽也此以通言麥凡經歴八月而熟耳)森然不受螟
與蝗(厚王充論衡糓之多虫者粢也稻時有䖝麥與秬无䖝)飛龍御月作秋凉(次公)
(稻以八月九月爲秋書曰若農服田力穡乃亦有秋是也而麥則以四月熟時爲秋礼記月令孟夏之月麥秋至是也子仁按卦)
(氣圖十一月復卦爲乾之初九十二月臨卦爲乾之九二正月泰卦爲乾之九三二月大壯卦爲乾之九四三月夬卦爲乾之九五)
(故四月爲正陽之月乃純乾卦也乾九五飛龍在天則飛龍御月者指三月也是時麥欲秋矣故下有蒼波改色屯雲黃之何)蒼
波改色屯雲黃(次公麥青謂之波柳子厚云麥芒際天搖青波稍老則謂之蒼波稍熟則又如黃雲之屯)
(也屯雲列子望之若屯雲)天旋雷動玉塵香(次公論衡云日月五星隨天而西譬若蟻行磨上則磨可)
(以言天旋也又天文志天無雷而有声謂之雲磨則磨可以言雷動也)起搜十裂照坐光(厚束)
(晳賦云漫項薄持起搜牢九盖四物之名也何曾性豪侈作蒸餅不裂作十字不食)跏趺牛噍安且詳
(次公佛民謂盤足爲跏趺噍音昨笑反楞嚴經云有牛呵病同吐而噍也)動搖天關出瓊漿壬
公飛空丁女藏(次公黃庭經言曰爲天關瓊漿以言華池之水矣壬公言水也丁女言少也旣出華池之)
(水則壬水飛而在上丁火伏而在下矣)三伏遇井了不嘗釀爲真一和而
莊三杯儼如侍君王湛然寂照非楚狂(厚楞嚴經湛然寂照論語)
(有楚狂接輿者)終身不入無功鄕(縯唐王績字无功嘗作醉鄕記)
竹枝歌(并叙忠州作)
竹枝歌本楚聲幽怨惻怛若有所深悲者豈
亦往昔之所見有足怨者歟夫傷二妃而哀
屈原思懷王而怜項羽此亦楚人之意相傳
而然者且其山川風俗鄙野勤苦之態固巳
見於前人之作與子由之詩故特緣楚人疇
昔之意爲一篇九章以𥙷其所未道者
蒼梧山高湘水深中原北望度千岑帝子南遊飄
不返(縯湘君堯之二女舜之二妃也舜南巡狩死於蒼梧二妃從之不及溺死沅湘之間)唯有蒼蒼
楓桂林楓葉蕭蕭桂葉碧萬里遠來超莫及乘龍
上天去無蹤草木無情空寄泣(任湘女泣舜淚染竹皆班)水濱擊
鼔何喧闐相將叩水求屈原(屡見上註)屈原死巳今千
載滿船哀唱似當年海濱長鯨徑十尺食人爲糧
安可入招君不歸海水深海魚豈解哀忠直吁嗟
忠直死無人可惜懷王西入秦(縯秦昭王遺楚懷王書願与君王會武關懷王)
(至則閉武關遂与西至咸陽懷王大悔亡歸不得遂發病卒于秦楚人怜之)秦關巳閉無歸日
章華不復見車輪(子仁章華楚臺名)君王去時簫鼔咽父老
送君車軸折(縯漢景帝徵臨江王榮既上車車軸折臨江父老流涕曰吾王不返矣)千里逃
歸迷故鄕南公哀痛彈長鋏三戶亡秦信不虚(縯南)
(公有言楚虽三戶亡秦必楚)一朝兵起盡歡呼當時項羽年最少
提劒本是耕田夫横行天下竟何事弃馬烏江馬
垂涕項王巳死無故人首入漢庭身委地(縯項羽自立爲西楚伯王及敗)
(至烏江以所乘馬与烏江亭長漢騎圍之乃自刎王翳取其頭餘四人各分其一体)冨貴榮華豈足多至
今猶有塜嵯峨故國凄凉人事改楚鄕千古爲悲歌
行詩五首
鴉種麥行
霜林老鴉閑無用畦東拾麥畦西種畦西種得青猗
猗畦東巳作牛尾稀明年變熟芒攅槊農夫未食
鴉先啄徐行俛仰若自矜鼔翅跳踉上牛角憶昔
舜耕歷山鳥爲耘(次公史記舜本紀舜耕歷山歷山之人皆讓畔其後崩於蒼梧之野註引傳曰舜葬)
(蒼梧象爲之耕又夏禹本紀禹葬會稽註引地理志云山上有禹祠相傳以爲下有群鳥耘田故文選注左思賦云舜葬蒼梧象爲)
(之耕禹葬會稽鳥爲之耘先生下筆痛快不復檢耳〇堯祖笠澤叢書云世謂舜之在下田于歷山象爲之耕鳥爲之耘聖德感召)
(也)如今老鴉種麥更辛勤農夫罷拜鴉飛起勸農使
者來行水
鐡溝行贈喬太博(堯卿名叙字禹功)
城東坡隴何所似風吹海濤低復起(堯卿杜詩嘉陵江上何所似石黛碧)
(玉相因依公所用此句法也)城中病守無所爲走馬來尋鐵溝水鐵
溝水淺不容輈恰似當年韓與侯(縯退之詩吾黨侯生字叔起呼我持竿釣温水又云)
(温水微茫絶又流深如車轍闊容輈)有魚無魚何足道(厚韓詩又云此縱有魚何足求)駕言聊
復寫我憂孤村野店亦何有欲發狂言須斗酒山頭
落日側金盆(厚杜贈蜀僧詩夜闌接軟語落月傾金盆)倒着接䍦搔白首(援晉山簡)
(傳人歌之曰時時能騎馬倒着白接䍦)忽憶從軍年少時輕裘細馬百不
知臂弓腰箭南山下追逐長楊射獵兒(縯漢成帝命右扶風發民入南山捕)
(熊羆虎豹之属輸長楊射熊館以網爲周却縱禽獸其中令胡人手摶之上親臨觀揚雄献賦以諷見雄傳)老去同
君兩憔悴犯夜醉歸人不避明年定起故將軍未
肯先誅霸陵尉(縯李廣屏居藍田南山中射獵嘗夜從一騎出從人田間飲還至亭霸陵尉醉呵止廣廣)
(騎曰故李將軍尉曰今將軍尚不得夜行何故也宿廣亭下居無何廣爲右北平太守請霸陵尉與俱至軍斬之〇堯卿禹功嘗欲換武)
(故有此句其後果換左藏知施州又作詩云今年果起故將軍盖謂此言有驗)
起伏龍行(并序)
徐州城東二十里有石潭父老云與泗水通增
損清濁相應不差時有河魚出焉元豐元年
春旱或云置虎頭潭中可以致雷雨用其說
作起伏龍行
何年白竹千鈞弩射殺南山雪毛虎(縯秦昭王時有一白虎數遊秦蜀巴漢之)
(境傷害千餘人昭王乃重募國中殺虎者時有巴郡閬中夷人能作白竹之弩登樓射殺白虎公事見後漢史〇次公戰國策云千)
(鈞之弩潰廱師武經教弩法云古有下竹八檐双弓黃連之號皆弩名)至今顱骨帶霜牙尚
作四海毛蟲祖東方久旱千里赤三月行人口生土
碧潭近在古城東神物所蟠誰敢侮上欹蒼石擁
巖竇下應清河通水府眼光作電走金蛇鼻息爲
雲擢煙縷當年負圖傳帝命左右羲軒詔神禹(厚龍馬負)
(圖於河伏羲則之以畫八卦黃帝言余夢兩龍挺白圖以授余於河之都洛出龜書以賜神禹洪範是也次公河圖書曰舜以太)
(尉即帝位與三公臨觀黃龍五采負圖出舜前)爾來懷寶但貪眠(子仁莊子驪龍頷下有珠得之者必)
(遭其睡也又張革云龍抱宝而眠謂之凝龍)滿腹雷霆瘖不吐赤龍白虎戰
明日(是月丙辰明日庚寅〇縯劉禹錫言以虎頭置龍潭中威猛相擊其勢必闘則可致風雨或遇歲旱爲之有驗)倒
卷黃河作飛雨嗟吾豈樂闘兩雄(次公韓非之言烏鵲云一棲兩雄其闘㘖㘖)有
事徑須煩一怒
增刊校正王狀元集註分類東坡先生詩卷之二十四
