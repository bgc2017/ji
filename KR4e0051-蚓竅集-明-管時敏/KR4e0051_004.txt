蚓竅集卷四
雲間管時敏撰
西域丁鶴年評
五言長律
洪武丙子三月三日千秋節
芳年臨上已令節慶
千春曆紀天開子杓廽月建辰四城佳氣合三殿曙
光新禁鑰通關早宫壷轉漏頻駕從星戶入樂向露
臺陳中使催班急西駒立仗馴燭樓晴吐日香几暖
霏塵柳色籠雕輦蘭薰&KR0670;繡茵虎貔雄武弁鵷鷺肅
朝紳王室分封盛宗藩展禮親南山齊獻夀四境共
稱仁勝事宜修述才疎愧小臣
分題得三槐亭送鳳陽知府李文為弟極刑還
鄕
鳳翥群山秀龍飛此地靈昔人曾種樹今日尚名亭
密葉生仍細疎花落更馨音聲来静夜精魄孕虚星
雨入霏琴薦雲屯黯硯屛秋隂連古市凉吹進空囹
舊應三公兆今看五馬停麟符榮不忝燕寢夢俄醒
郡事非螻蟻原情在鶺鴒從容辭組綬蕭𣪚向林扃
縹軸詩成什銀&KR0902;酒滿經歸装勤去僕離曲厭歌伶
戀闕心應赤還家鬢尚青民今思召政誰復犯齊刑
郡乘歌宜載朝紳議可聽老夫將直筆為著去思銘
送武昌太守王德芳入覲
今代論多士如公復幾人風姿珠樹皎文采鳳毛新
禮樂名家子衣冠上國賓撫綏民若子發擿吏如神
桉牘從今簡閭閻復古淳儒宫儲萬卷市肆集千緡
黍稌村村雨桑麻處處春賢聲清有跡善政美無倫
客願依劉表人思借寇恂歌謠登郡乘論議動朝紳
遠過龍河上終歸鳳沼濱
天顔恒眷顧國政每諮詢何幸遭逢盛應知属望頻
行當調鼎鼐特為展經綸
題右長史富春胡去華乃父清之處士墓誌銘
後(處士為里人誣訴于賜金還鄕以葬京而卒)
傷哉胡處士西淛舊知名卓行超前輩高風起後生
白雲營别墅華表卜佳城剰有林泉樂渾無寵辱驚
野情聊自適世累忽相嬰地迥風烟暗天高日月眀
雖興埋玉歎終荷賜金榮旅櫬他鄕發哀歌故里迎
猿啼桐水夕鶴唳默山晴子富春秋學人題月旦評
焚黃時可待衣錦晝堪行銘碣祠前立圭田墓下耕
束芻吾欲致酹酒若為傾回首松楸路凄然一愴情
送進士萬嵩會試
聖治開文運賓興屬俊材考官千里至多士四方来
鶚薦逢三載麟經占一魁荆人無抱璞郢匠足掄材
喜及簮花宴榮從擢桂迴擬登龍虎榜又上鳳凰臺
志氣凌層漢文光近上台青山迎去旆綠水滌行杯
良驥終騰足神魚豈暴腮好風當側耳佇聽禹門雷
七夕飲謝氏偪側軒
偪側軒中飲彬彬列儁髦上庖行盛饌大甕出新醪
香靄雕盤霧茶鳴石鼎濤主人能倒屣我輩復同袍
詩險才應捷杯長興愈豪良時偏易邁嘉會豈頻遭
有幸陪清賞無慚賦老饕厭厭歸已夜河鼓在林臯
送進士奚瑛服闋赴亰
一日豋科第三年讀禮書治装辭邑里抱藝謁宸居
慈母偏憐若難兄更戀渠花香留别席草色暎行裾
帆掛春波外樓凭夕照餘老懷雖悵望有喜聽嘉除
哭先師樗隱先生
先生姓劉名儼字敬思以樗隱自號世業儒
為錢塘人元世不仕隱居西湖之上
天朝代元徵入亰修禮樂書方輿續編既
而授廣東市舶司令而疾卒敬賦長律以哭之
痛哭劉夫子如今隔九泉感恩惟我在卓行許誰宣
漢向猶今系梁紆復後賢家聲俱溢耳才望孰齊肩
百氏遭漁獵羣經費討研大鏞知在序巨筆信如椽
美玉雖居璞眀珠必媚川薦章何懇懇束帛竟戔戔
東壁星辰表西清雨露邊班陪黃閣老各厠玉堂仙
禮樂皆新制方輿有續編宣麻應内命行李忽南遷
漢節衝蠻雨黎歌入瘴烟客庖魚米賤商舶象犀聮
省檄官將調郵書訃遽傳龍蛇雖起起鸞鶴定翩翩
有客書銘碣何人給墓田禺山雲若慘谷水月空圓
雨泣悲鸚鵡風魂託杜鵑哲人其逝矣小子獨凄然
膏馥多沾丐愚蒙頼勉&KR0999;斯文因泪沒吾道亦迍邅
踵接才雖劣心喪禮自專每傷釃酹爵况忍讀哀篇
感激千愁外號呼百拜前不知雙眼淚何日斷潺湲
評曰(如一之義之喪之哀白首不忘豈泛泛師友之言哉)
髹几
髹几承
恩賜書堂便老臣始知離廕室終得近華茵簡牘從
多積尊彛可間陳色侵書葉冷光暎墨花新坐次移
来稳吟邊倚處頻芸香微隱霧梅影暗横春赤舄應
難儗烏皮詎可倫量心知並㓗鑑貌信能真獨對懷
殊遇相依媿此身賦成青玉案欲報諒何因
行馬
行馬非行馬如何作馬稱門闌知警蹕道路失蹺騰
外侮威能禦前驅任莫勝足分如鼎峙骨立更鋒&KR0994;
洞戶金星暎雲衢𬗋電凝圖形那是獸附尾諒無蠅
曺植驕矜减楊彪貴顯增陪臣日趍謁有頼一懷兢
送僧智益遊淛
鐡佛千年寺高僧始得名褁香參祖塔洗鉢出王城
水向三江渡山投兩淛行馬嘶天竺去虎過石橋迎
問法心應切遊方道可成歸来當結社細與話無生
丙子秋八月偶書
今夏既無雨兹秋復亢陽雖云流大火未覺應清商
午近風偏熱宵分露不涼四郊禾未秀一圃菜全荒
雲起江光赤塵飛野色黃井深添汲綆江淺駐歸航
解渴思茶椀銷愁仗酒觴蹉跎厭城市蕭散慕林塘
頭白憐鄕遠心丹願
國康老懷無以遣捉筆偶成章
題伴讀董時貢所蔵山水
公舘多清暇林泉愜所探人家如谷口風景似江南
斷逕荒深蘚崩崖老巨楠鯨波通海去鳥道與雲參
江艇維晨渚巖扉掩暮嵐雨田收赤黍霜圃摘黃柑
未築清風屋先尋白石庵醉来休荷鍤老去願投簮
許我閒身在從渠俗慮躭偶然忘世累聊復謝林慚
和陸伴讀涇江曉行
歸舟浪花白行旅鬢毛蒼天上
君恩&KR0779;江邊客思長鷗迎廻渚集鴈逐斷雲翔山黑
猶含霧林紅已被霜雨懷辭白下風憶過青陽酒盡
懽寧極詩新興未央茲行須紀勝後會莫相忘
和吳教授過潯陽
三旬辭幕府千里歷星霜水鸛和鳴艣風烏逐去檣
還家趍鄂渚歸路過潯陽山立雙峰峭江分九派長
雲泉高噴薄烟樹遠微茫若葉寒仍綠蓀花晚自芳
守臣甘徇國遷客重離鄕簡冊遺風節琵琶斷淚行
濕嵐郵傳外冷月戌樓傍老境頻過此懷賢易感傷
(白居易尚書左遷江州司馬李子威狀元出守江州盡節)
九月廿五日值余初度諸友以詩酒見夀扵舟
中賦五言長律一首以謝云
老去逢初度那知在客邊清歡當此日嘉會勝常年
古鼎名香爇高臺絳燭然仙庖能具饌官舫盛張筵
新果豋槃美佳肴入筯鮮慶行承綵帕夀祝荷華篇
北斗長生外南山爛醉前交情何鄭重禮貌極周旋
一府官僚盛千秋
國主賢願同金石志永以保貞堅
永嘉裴季和家有竹居典簿中都國學種竹數
竿想像故園之意
客舍仍栽竹殷勤憶故園亂枝交窄逕輕篠拂卑垣
曙色烟凝几秋聲月在門殺青編汗簡浮碧注山尊
斸筍供春祀行庖︻夕飱高人頻駐屐俗士竟廻轅
雖與山林遠終無市井喧晉賢名未泯唐逸興猶存
彷彿龜山路依稀鴈蕩村南歸遂幽息投老更何論
