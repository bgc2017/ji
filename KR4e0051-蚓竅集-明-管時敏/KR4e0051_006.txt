蚓竅集卷六
雲間管時敏撰
西域丁鶴年評
七言律詩
姚氏野春堂
野外茅堂不掩扉堂前風日散晴霏梨花門巷清明
近春水池塘燕子飛每約隣翁同社飲更從田畯勸
農歸眀朝我亦尋春去小試東風白苧衣
宴徐氏樓
高宴徐家池上樓座中賓客總風流東城美酒休辭
醉南國佳人自解愁晴日遊絲當戶落暖風香篆近
簾浮歸時不用山公馬短棹春波正滿洲
荅吳高士見寄
青鞋布襪木綿裘合是山中隱者流舉世可無劉越
石薦賢誰是吕婆樓秋風泖蟹年年上春水沙鷗日
日浮好為携琴幷載酒三高祠下放扁舟
和内兄金士廉清明日荅張應辰見過
雨晴江路少塵沙有客尋春到水涯風細游絲低著
草日斜歸鳥亂穿花青山幾處無新塜喬木何人是
故家倩得盤遊春髻子東風日日好將車
小雨輕風寒食後一春惟酒是生涯過江不用歌桃
葉出郭先宜看杏花亂後此身猶是客醉中随處即
為家白鷗信我忘機事擬買滄洲一釣車
清眀感懷二首
十年宦學楚江濱老㬌垂垂上此身插柳忽逢三月
節看花又過二分春青山風雨多新鬼白髮江湖少
故人東憶墓田千阜下可堪回首一霑巾
客裏逢春百感生况聽風雨過清眀楊花總是離人
恨桃葉都非舊妾情小引酒杯還易醉苦吟詩句却
難成不知誰是窮途者哭似當時阮步兵
評曰(使去國懷鄕者見之豈不蕭然有感于衷)
山水圖
青山何處躡崚嶒我擬幽棲久未能深谷雨来雲正
合大江風作水如崩林中短屐行相引渡口孤航喚
欲譍今日未醒塵土夢披圖長嘯媿孫登
山水便面
宣和便面何從得畫史當時属有才𬗋翠峰巒天上
落青紅樓閣樹頭開羣賢似向蘭亭會一老疑從栗
里来評曰(畫外之畫)安得從容隨杖屨輕舟日繫水雲隈
人日偶興
宦遊江漢十經春白髮東風鏡裏新千里此身長在
客一年今日又逢人雨中柳色黃猶嫰冰後湖光綠
更勻藩府官閒如化國不知誰是葛天民
評曰(以人日為化日府僚属為葛天民可謂善變者矣)
禮部頒王府文官
誥敕次審理王敬德韻
𬗋誥恭迎被寵光驛亭初日正蒼涼官坊錦織雲霞
爛
御榻文成雨露香九五飛龍當盛世太平鳴鳳在朝
陽羣公拜舞
天威近舉首紅雲是建章
元日和季翔韻
嘉節金門慶履端無風無雨萬人歡通班新例行中
使導駕常儀忝從官列仗纔廽燈影曙嚴兵未觧甲
光寒宴闌歸去恩榮甚醉插宫花上錦鞍
御賜西馬
金門蹴踏五雲開七尺權竒信是騋近自天閑頒賜
下遠從西域貢將来雄姿共擬千金價駿足争誇萬
里材昨日錦鞍新鞴出殿前立仗總駑駘
參侍平靖州諸蠻次季翔韻
親王承
詔討南蠻三月星霜㦄險艱萬斛樓船上秋水千羣
鐡騎蹴寒山孔明謾說安夷俗馬援應慙入漢關十
二妖酋今盡縛皇華又報捷書還
軍屯十萬坪
玉帳秋臨十萬坪石家銅鼓夜無聲千團毒霧開山
寨萬竈炊煙起野營自信丹心能報國誰知白首厭
談兵中官催草征南捷龍燭生花剪更眀
丙寅元日軍中次季翔韻
羽仗森嚴午夜陳千官行殿慶新春四時佳節逢元
日甲子豐年見上旬鵠立久叨居侍史鹿鳴今喜宴
嘉賓凱音歸及燒燈候一路東風火樹新
評曰(徂征有苗古所為難王師一出諸酋授首非長于廟略能若是乎)
侍從朝亰還國舟中簡府僚
諸王入覲試功初
恩及吾君慶有餘
聖語自天稱國稳臣心何地愧才疎四夷率服英風
遠九域同仁化日舒幸遇太平全盛際不妨白首曳
長裾
欽賦大將征回
聖念蒼生重拓邊王師奏捷凱歌琁千營列栅天籠
野萬竈連山地湧泉(軍渴遇泉)魚海于今歸版籍狼荒從
此靖風烟華夷一統文眀日共祝
吾皇億萬年
觀射柳贈陳僉衛琰
將種傳家属妙齡端陽射柳在
王庭馬看飛鞚如追電箭訝離弦若迸星度内等間
知中白眼中端的肯撩青含風細葛
君恩賜自咲吾儕字識丁
評曰(丁字甚有風刺)
軍中寄潭府紀善楊應庚
奉使君初過武昌從征我已上渠陽雞聲風雨同為
客馬首雲山各異鄕千里還家驚臘盡百年依世幸
身強相思恐有平安字好寄南来鴈一行
寄淞上友人
憶昔都門把臂時殷勤索我送行詩客邊頼爾能相
慰別後令人有所思芳草暮雲愁忽忽落花春雨鬢
絲絲東歸艇子如堪買定擬尋君泗水湄
送兄勉翁自鳳陽廽淞
把酒燈前醉復傾别離無限異鄕情一身千里久為
客百歲幾時長見兄春雨園廬青草遍暮雲丘隴紫
芝生白頭遂我東轅日數畝圭田淂耦畊
題胡長史所蔵風晴雨嫩墨竹四首
記淂東林臘月栽虚懷今對畫圖𨳩碧雲何處忽飛
到蒼雪無聲欲墮来尚覺暮寒生翠䄂不驚午萝斷
瑶臺故園茅屋蕭蕭裏若箇家童掃石苔
萬个琅玕遶舍栽拂檐金翠曙光開尋常每萝鸞笙
下彷彿遥驂鶴駕来千尺洋州休製韈一竿嚴瀨獨
登臺白頭天與歸欤便短策行吟石逕苔
移得篔簹谷裡栽柴門蕭爽曉慵𨳩林慙我向當年
國醮禮畢送張真人還山
真人黃籙脩三日
聖主丹衷息萬機白玉印封
天表進𬗋霞衣惹
御香歸雙龍直向雲中見群鶴遥臨日下飛大禮已
成還舊隱耆山草木亦光輝(于時龍見鶴来)
評曰(全篇雄麗真是唐律)
贈僧白庵
白庵道人脩白業一毫曾不染緇塵淨如片月真空
性閒似孤雲幼寄身馬為䭾經行較遠鵝因聽法飬
偏馴東林縱有蓮花釀肯作攢眉入社人
靈鷲僧勤無逸奉使日本回授官聞欲見舉寄之
天宇寥寥一錫飛忽聞承
詔赴&KR0686;闈山中書札三年别海上梯航萬里歸賈
島文章終釋褐曹溪弟子孰傳衣白雲出岫無心處
老我滄江理釣磯
題王秉正雲林清隱
青林白谷水雲鄕隱者深居一草堂百道松泉當戶
落四時花雨入簾香門前車馬紅塵遠座上琴書白
日長滿目故家風景在不須重畫輞川莊
春暉堂江夏雷道夫典儀奉母之所
綵衣五色絢晴光鶴髮康強在北堂結子蟠桃千歲
熟宜男諼草百憂忘孝奉慈親知愛曰忠承嚴訓要
傾陽晨昏定省無違飬誰得居官不離鄕
竹鶴圖為醫士仵惠道題
此君風致極蕭閑合與胎僊共一班千歲影迷蒼雪
裏九臯聲在綠雲間平安莫謾傳書去徑造休教報
客還掛向芝房無點俗長年相對悅清顔
贈别鄕友孫汝逹
故人契闊幾經春千里停雲入夢頻下榻豈期今日
會分金寧忘昔時貧乾坤白髮詩名在風雨青鐙酒
量真别後音書煩見慰莫令目斷楚江濱
附錄汝逹見荅
交契驚踰四十春每蒙存恤意頻頻能將宦逹安
醇厚不鄙迂疎處賤貧青眼緫知鄕義重蒼顔尤
見道心真從今相别希相遇秖自懷思谷水濱
題陳士良棲霞軒
泉山一室閟丹霞舊是希夷道者家曉曰綺窗生五
色春風珠樹吐三花迎仙每服青綃帔引夀時湌赤
水砂莫效昔人成痼疾從容好為誦南華
訪洪山海禪師用季翔韻
今朝立春風物熙東巖閣前尋遠師烟霞丘壑舊遊
處金碧樓臺新&KR0799;時東風官馬去何疾落日家童行
欲疲我亦清齋不飲酒與爾結社同幽期
送倉使楊宗彝廽沔陽
鴈䳱行中見孤鳳采采五色之羽翰平生自是抱竒
氣老大何曾辭小官新詩千首不起草生紙百番能
寫蘭眀朝掛帆渡江去花落沔陽春雨寒
送長史司吏吳永中役滿還廣東
早春公舘柳條黃清暇題詩送掾郎白髮簿書官事
了青山風雨客程忙船從杜若芳洲發酒向桄榔小
店嘗歸及墓田寒食後碧雲東望思茫茫
送瀘州判官孫彦搏
新除貳守向瀘川西上長江萬里船行李莫辭為客
遠判花政喜得君賢官塩歲汲千家井火米時收五
月田緩帶從容有佳興寄詩細寫薛濤牋
送李雲仲之蓬莱丞
蓬莱縣裏神仙宅今日之官獨爾清張鷟文章多中
選李紳才業久知名沙門風雨龍腥過海市樓臺蜃
氣成報政重来應有約上林三月共聽鶯
送僧溥天淵東歸
千里孤雲一錫飛西来問法候傳衣幾聽絶壑猿聲
過又踏空山虎跡歸離垢已應無黑業随緣只此是
玄機半霄峰下棲禪處莫待巖花老石扉
送寳曇應禪師遊峨嵋廻金陵
峨嵋峰頂絶崚嶒不離塵凡不易登太古雪消丹壑
裏普光天在白雲層神鐘日報齋堂飯聖火宵眀佛
殿燈六載下山非苦行怕人云是再来僧(師是義斷崖再来)
送廬山福上人
東林卓錫幾經春瀑布源頭自在身陶陸舊為方外
友宗雷元是社中人過溪一咲千年事浮世重来幾
劫塵江上相逢又相别野花何處問通津
和鶴年丁先生宿東巖韻兼呈洪山海禪師
借榻東巖第幾層山中主者佛圖澄浮榮過眼寧非
夢清苦前身本是僧齋罷雲扃時聽講詩成雪屋夜
懸燈虎溪有約仍三咲自媿爲官老未能
評曰(于孤苦中翻出一叚清致亦足少慰窮愁矣)
和季翔韻簡洪山海禪師還山
八載歸来說苦空禪心只與舊時同賣將薪去誰家
事種得松成幾許工雨露無私霑
帝澤山林有道振宗風半霄巖下行吟處秋色還歸
杖屨中
用季翔韻題胡長史所蔵東坡墨竹
剰水殘山雪後時韈材貌得歲寒枝歸来内署曾持
燭忘却南溪有賦詩岷谷秋隂雲冉冉湘江春碧雨
差差展圖如在千竿裏六月涼飊灑鬢絲
謝賜虎肉饅頭
彤弓親射東山虎細臠籠炊賜百官昨日雄威猶可
畏今朝和氣已成團庖丁尚慮風生机倀鬼應驚雪
在盤賸種官田千畝麥屯家犬豕夜平安
題脩江王玠西山舊隱圖
君家舊隱知何處遙隔脩江𬗋翠岑金碧畫圖聊慰
藉烟霞丘壑待登臨水花凝露魚依渚山葉鳴風犬
吠林布襪青鞋歸及早莫教猿鶴怨驚深
觀音蓮
不假淤泥一點栽五銖衣似藕絲裁碧雲幢下分眀
見白月輪中自在開根向旃檀新植得種疑鸚鵡舊
銜来當知五十三參外示現應須有善財
雙竹
■立亭亭並出林不於千畝竸繁隂雲霄每引鳳凰
下風雨或作蛟龍吟夷齊同隱高節在皇英對泣遺
恨深評曰(形容逼真)何當分箇漁竿去獨釣渭川烟水潯
紙被
萬杵霜藤練色勻卷舒一幅净無塵梨花夜暖雲迷
夢柳絮春寒雪滿身未怪青綾能見妬也勝臼㲲尚
欺貧五更聽徹金門漏得似山林晏起人
木芙蓉
渚宫仙子耐清寒笑倚西風臉渥丹絳節三朝瓊作
珮霓裳一曲翠為盤夜霜漁屋燈前見秋水人家畫
裏看可惜繁華易惆悵錦官城上夕陽踐
月中桂
上界誰將此樹栽廣寒高處古香来根從天地分時
種花在山河影裏開白兔守株依貝闕青鸞銜子下
瑤臺不知斫盡吳剛斧天上浮雲變幾廽
燈花
不假天工雨露栽銀缸火暖自然開兩莖朱草含烟
秀一朵紅雲度水来春色半浮珠蓓蕾風情中結錦
胚胎眀朝喜事殷勤報莫遣芳心一寸灰
和左長史史秉賢詠炭
大櫟山中斬不存青山白屋坐来温晴生五色雲霞
氣春活千年鐡石根積雪深時神獨王繁星迸處勢
如奔吾生違道難依世三斗逢人亦易吞
松窗聽雨為西安楊公圭賦
草堂千箇種長松好雨時来𬗋閣峰聲到風枝驚睡
鶴勢廻雲壑起潛龍暮樵隣父歸應濕晨汲家僮出
更慵且喜官閒清兩耳逢人莫說大夫封
白雲&KR0810;
富春胡清之隱居蓆帽山嘗名其室曰白雲
&KR0810;既殁其子去華不忘其親乃繪為圖以寓
羹牆之意故為賦詩以慰其孝思云
蓆帽山人隱澗阿白雲深處有行&KR0810;忽驚仙化從龍
去猶想神遊與鶴過門外海濤翻白石屋頭山雨落
青蘿太行千載如今日目斷孤飛淚更多
寒食
三月東風大放顛今年為客倍凄然杏花時節偏聽
雨寒食人家不禁烟千里故鄕愁共遠一春白日夢
相牽天涯草色青青處秪憶千山墓下田
次韻寄洪山海禪師二首
杖錫西来住此山道場新構未曾間寳鐘鯨吼神功
在金刹翬飛佛運還大法固應超物外勝緣初不離
人間千年香火今重見只在圓機一轉關
履跡經年不下山山中清事属僧閒日高香積齋初
𣪚雲滿松牀定未還佛法三乘天廣大禪心一月水
中間幾時撥芋灰邊坐細話無生第一關
季翔弟惟學自嘉禾来武昌省毋及其還也賦
詩為别乃翁清江先生有文集行扵世惟學婿
于沈氏云
烟波樓下上行艖小暑董風擬到家二陸弟兄尤俊
偉三蘇父子總才華評曰(用事的當得體)親闈正舞衣多綵
甥舘應占燭有花媿我蓼莪詩久廢况堪頭白尚天涯
對雪
半年南國不雨落一夕北風吹雪来城中米價政爾
貴江上梅花空自開騎驢朝士曉未出射虎將軍夜
不廽寒齋獨坐更愁寂飢鳥下啄青莓苔
吳善存侍父勤翁来府中教書復還鄕迎毋
遠侍而翁入講帷又迎阿母向慈闈江亭駐馬梨花
發春水行舟燕子飛三接恩光新禮幣一門經術舊
儒衣重来具慶高堂上夀酒頻頻送夕暉
大别山
南紀名山壮楚關虎蹲龍伏大江灣登臨興在風雲
外䟽鑿功存宇宙間二水合流通漢沔一峰特立控
荆蠻澗毛清薦虚祠下惆悵何人繼克艱
黃鶴樓
黃鶴西飛去不廽青山高棟自崔嵬當年賣酒人何
在今日題詩客又来舟繫城邊官柳發笛吹江上野
梅開白雲只在闌干外安得乘之遍九埃
北榭
舊家行樂小亭臺珠箔青山罨畫開花月當時人已
𣪚柳風今日燕還来舞鈿猶委宫牆草步障曾過輦
路苔一代繁華易銷歇白榆霜冷鴈聲衣
吕仙亭
道人高坐朗吟亭古蹟因知此地靈劔氣飛来湘水
白笛聲吹入楚山青階前丹棗何年熟枕上黃梁幾
日醒快我登臨塵事隔摩挲蒼蘚讀碑銘
石鏡亭
武當祠下仙人鏡纖塵不染絶晶熒看来終夜似眀
月知向何年曾隕星天上孤鸞還舞影山中百怪敢
逃形偶因登覽坐良久清光照人如夢醒
&KR0605;未初度和季翔見夀
日華初上萬年枝官滿雄藩未許辭初度今朝猶是
客老来多累又添兒黃花醉我留連酒白雪驚人唱
和詩珍重同袍交契在十年一日共襟期
題史仲愚舍人終南山色圖
長安壮觀是終南千里秦川盡蔚藍過雨丹青開絶
壁浮空𬗋翠結層嵐八關地設東西險三谷天分混
沌含待得錦衣歸去日看雲好鑿石為龕
重賦胡清之白雲&KR0810;
幽居遠在白雲隈絶逕縈紆長𬗋苔芝草齋房春雨
閉松花窗戶晚風開漫疑世外神仙侣誰識山中宰
相材今日披圖重感嘅海天何處鶴飛来
江夏劉名才及子陟皆以醫鳴于時鶴年丁先
生德其愈病索詩贈之
大隱為醫在市㕓千金祕訣自家傳昔時曾起龍歸
海今日還將鶴引年舊煉丹爐留宿火新開藥圃灌
春泉一門父子神仙似何必壷中别有天
題醫士張孟安懶&KR0810;
青年與世似迂疎一室全勝水竹居雲到榻前應共
宿草生階下不教除任從野老常争席無奈隣人數
借書賣藥飬親甘旨備何曾頭過一旬梳
哀鶴年先生女兄月娥死節
月娥帥娣姒女婦共十人死于水葬蕪湖之
黃池里父老題曰十女墓金華戴叔能先生
為銘詩
姊也從容賊䧟城全家殉節萬人驚魚龍應護貞魂
在犬豕難虧大義眀世上千年名不泯水中七日面
如生至今合塜黃山麓霜月蕭蕭夜共清
題審理正蔡原輔練林墓圖
藩府同袍十二年練林那忍見新阡親闈夢遠風烟
外旅櫬
恩深雨露邊表石雖無翁仲貴居廬已有子孫賢哀
余東望千將淚老去何時灑墓田
哭鍾伯紀先生
杖策来從淛水東飄飄意氣欲淩空曾經捫蝨談天
下幾向聞雞起夜中魯酒也須佳客共商歌直與古
人同所知已逝音誰賞絃絶秋鴻膝上桐
和謝鶴年先生見夀
秋色南山曉共妍今朝初度會羣賢清尊談咲同為
客白髮風流半是仙目覩鳳麟當盛世齒随犬馬待
餘年過情佳句煩稱道自愧迂疎敢浪傳
參侍赴
京廽國
聽漏曉辭
丹鳳闕停舟晚傍白鷗沙雲歸林麓迷樵逕潮落江
汀閣釣艖秋後青天無過鴈霜餘紅樹有啼鴉年年
何幸叨陪從秪愧西風兩鬢華
黃石磯阻風
老我平生江海量此行不覺為銷魂黑風怒若千鼉
吼白浪顛如萬馬奔行客帆檣廽浦溆居人烟火失
朝昏千金亦有垂堂戒况是餘生荷
主恩
題陸伴讀闓所蔵范寬山水
華原真蹟人間少不是故家無此圖百谷泉聲猶噴
薄萬山雲氣欲模糊年深更覺精靈聚價重寧論性
命俱退食從容頻借看此身何必到蓬壷
陸氏滄浪漁隱
子是天随幾葉孫家蔵釣具至今存秋風鱸美時供
饌春水鷗閒日到門泛宅豈殊居甫里放舟莫擬入
桃源濯纓濯足都休論且對青山倒一尊
定齋爲張孟安賦
知止應無俗事關焚香清坐對南山舊栽靈藥須頻
採新註丹經不用刪芳草池塘春水滿落花簾幕午
風閒此中半席能分我老去逍遙杖屨間
送監生馬駿赴亰
黃鶴磯頭上驛船柁樓撾鼓下晴川客行二月梨花
後人别東風燕子前
𬗋極龍飛居九五滄𬈑鵬擊起三千只今豋用俱才
傑好著勲名及壮年
題齊安董昇松雲軒
幽居長松一百箇滿室白雲終日飄影連遙漢集龍
氣音合清颸諧鳳韶采苓道者每相過結巢仙人還
可招涼隂六月不知暑坐看甘雨傾天瓢
過龍泉山
夾口青山四面来山重拱挹水縈廽千年勝地龍泉
湧一日佳城鳳穴開佛子嶺頭雲擁樹仙人石跡雨
生苔嶽靈應為長呵護五色光生𬗋翠堆
華亭錢全慶餘先生奉别廿餘年嘗辱垂問因
寄謝之
鄕里衣冠獨老成秖將清白度平生著書巳續雲間
志賣藥寧逃世上名斗酒長歌心自適孤燈細字眼
逾明愧余竊禄
王門下千里何勤月旦評
敬和
書堂新成
華構新成講席深河間禮樂重推尋南榮日晷三冬
近東壁星光午夜臨黃卷聖賢常對語青燈
兄弟久潛心
金枝玉葉承家訓都在青年惜寸隂
過皖城弔余忠宣公
元戎百戰守孤城千里蚍蜉絶援兵堡鄣有方文且
武簡編無愧死猶生神来遺廟乘雲氣鬼哭空江襍
雨聲尚憶李侯幷逹帥一時忠義属科名
(逹兼善狀元為淛東元帥死干海李子威狀元為江州太守死于郡)
奉寄茅山道士求香茶
茅山歲歲摘先春礞石霏霏磨作塵玄露十分和得
細𬗋雲千片製来新頰車味載能消渴鼻觀香傳即
嚥津若得清風生兩腋便從羽節訪羣真
伴讀周庠求題其師叙南游克成先生雙溪草堂
聞道雙溪似瀼西草堂小築足幽棲楊雄竒字知誰
問杜甫新詩漫自題滿座荷風魚躍浪一簾花雨燕
争泥白頭無意蒲輪召只恐文光動壁奎
題謝生草塘書舍
芳草横塘隱者居長年閉戶只觀書門前水煖生科
斗座上芸香辟蠹魚力學豈知清苦處夢吟多是黑
甜餘宣城風致于今遠為愛雲仍玉不如
閱耕軒(乃鄕友陳景祺員外父傑翁軒名也)
瑤溪一曲繞田廬日對耕耘自讀書淳俗無虞那佩
犢豐年有夢每占魚頃筐敬饁朝烟裏短杖徐行夕
照餘最愛後昆勤播穫始知經訓在菑畬
荻港雨行
昨朝楚岸喜秋晴今日吳船雨裏行人事天時何可
測青山白水總關情久知&KR0576;與沙鷗冷那得身如野
鶴輕怪底石尤風太惡空勞百丈進脩程
早朝和吳教授韻二首
大廷禮樂遵周典盛代衣冠邁漢儀一統河山開景
運九州民物樂清時遲遲化日行黃道郁郁卿雲藹
赤墀蟣蝨小臣無以報萬年
宗社祝鴻釐
月轉西城禁漏遲千官隊隊入朝時班陪冠珮聮鵷
序樂奏簫韶覩鳳儀雨露極知
恩似海草茅深媿鬢如絲䕫䕫何敢忘
君敬一寸丹心在緝熙
評曰(以治世之音討清朝之盛豈賈幼鄰之流亞欤)
次韵有懷周府奉祠宋季子
故人為別動經年况𣸪祠官久不遷白髮交游惟我
舊清時文物尚君賢怱怱過萝随胡蝶旳旳歸心在
杜鵑無限相思千里外暮雲春樹兩茫然
送頋謹中赴蜀府紀善
憶昔論交並黑頭那知一别歲如流暮雲春樹幾千
里風北枝南二十秋宦海有時思往萝醉鄊無處著
閑愁慰情書剳煩頻寄老我年来倦倚樓
送曹公啟
金聲楚楚見雄詞玉質温温識令儀春水鵝羣當墨
沼曉星雞語㫄書帷忽驚滄海遺珠久始覺青雲薦
剡遅今日鵬程應九萬別情不盡送行詩
評曰(黃文獻公語曰文章莫難于詩詩莫難于唐律今觀集中五七言律軆製嚴整或間出新)
(語亦𣸪清復豈非淂文獻所謂難者欤)
