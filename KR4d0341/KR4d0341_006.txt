先天集卷六
絶句五言
贈朱野拙
官樣何如野謀生拙最宜君門標野拙篆刻大精竒
絶句七言
千年
千年光景東西漢一把春風大小喬坐嘯行吟芳草
碧杜鵑時節雨瀟瀟
黃菊
黃菊飄零滿地金詩人枉用一生心木犀滿地金英
落消得詩人曉夕吟
次韻胡同年女
吳猛幽閨毓彩鸞飛瓊相約下人寰老翁年復兒時
貎乞我靈丹駐玉顔
人間
人間瀟洒柳塘仙三遣詩來各四篇安得左鰲右杯
酒與君爛醉柳塘邊
次韻馬樞密(二首)
卧聽急雨半篙深曉展芭蕉數尺心携手方山行樂
處滿林松竹翠隂隂
年來閉戸學崇深邂逅論文悅我心濁酒一杯茶一
椀坐看日影轉桐隂
入邑道中(三首)
苒苒歲除佳樹少行行高處烈風多世間無若歸田
好其奈吾生未老何
鼎立三才名曰人分眀宇宙爲經綸不應雪虐風饕
後便作岩棲谷隱身
天涵地育王公旦德備才全范仲淹萬世直教懸日
月肯如秋雨謾廉纖
有感(二首)
晴明佳思吟難盡雨雪愁寒撥不開天地中間許多
事不應暑往不寒來
日忽出天將有雪雨將降地忽無風隂陽二氣循環
耳靜入儒生一咲中
賀滕推入郡奉祀
谿齋之後未多年有子親曾聞性天助祭此行春滿
眼沙明草暖白鷗眠
途問伍
乍雨乍晴寒食候半花半蕊山&KR0552;香老農甚喜天意
好日暖今年不凍秧
車中
路平正好坐車中時有禽聲山翠濃憑軾斜眸看法
帖開簾正面受春風
白雪
白雪家家拆蚕箔清風行行入秧苗半開猶蕊花情
遠久雨初晴禽語驕
槐影
槐影本來惟戴日蟬聲固自未知秋斜陽薄雨羊歸
徑冷月横星人倚樓
吟蛩
吟蛩不管興亡事舞蝶那分夢覺身别浦連墻歸遠
客高山小徑過樵人
朗湖道中因見二事信筆二首
屋下種花簷露滿窗前叠石岫雲生春風不觧分疆
界本自無心却有情
烏雀逄鸇皆億鳳鸕鷀遇獺等求魚秋風雪散天無
極清曉冥冥鴻影孤
贈碧鑑相士蒲田林行可
君如碧鑑照英雄我鏡清寒印太空請向文昌橋上
看碧天提出碧流中
贈談命韓東野
時來風送滕王閣運去雷轟薦福碑莫道去年曾算
了從知禍福逐年移
春日
夜雨晝晴花世界晚風朝露柳精神花花柳柳春何
限安樂窩中第一人
與鄭婺源
凄凉客舍岸維舟明月清風古渡頭飛鴈不來雲欲
暮碧英一樹十分秋
賀楊司戸庭玉
楊關酒盡不成聲楊柳烟中一棹輕日暮碧雲烟水
闊梅花難寄此時情
新安道中
白水黃山天一青雪梨金柳眼雙明要知來日清明
日請聽鵑鳴第一聲
無山
無山平野雲天闊有月高樓烟水微渴睡車中鶯一
囀愁吟路上蝶雙飛
望中
望中惟有山平遠山外更連天沉寥好着箇亭𬋩烟
水夜凉明月舉杯邀
首夏
首夏清和如惠夷心情熙洽似唐虞竹梢巧送月到
牖荷葉亂迎風入湖
用勻吴初隣
沆&KR1197;崑崙未曉霞霞邊何處着瑶花初隣扁字光穿
室花外何時我小車
題婺源齋庁
濃淡烟雲山展畫淺深篙櫓水挼藍扁舟我欲春風
裏魚鳥依然舊所諳
次勻胡梅瀧
對梅花每恨匆匆竟日望斷胡梅瀧欲往從之秋水
隔參横月落夢渠儂
夢渠處處曉星殘秋水盈盈隔曉山山外梅瀧應秋
水一泓秋月夜將闌
月庵
羽人蕭散月庵深問月青天無古今但放虛庵如月
樣更教月住在庵心
廣寒只欠栽梅樹寄傲何湏傍桂林君尚有庵我無
有不遮明月半邊隂
贈寫梅僧處能
月明牎上老梅癯我有天然水墨圖笑殺無文癡老
子冰綃影裏覓林逋
荅雲甫程文
一川風月有餘地萬頃烟波無盡天蝶夢笑渠飛綠
樹鷗盟了我釣魚船
風將楊柳綠鋪地月畫蒲萄架在池却扇清風嫩凉
夜携笻明月共歸時
贈竹溪
子厚有溪渾未竹徽之有竹不能溪試問竹溪何所
似風流六逸共標題
贈張相士
我生丙子自盤空愛主憂時水注東願子相人無軟
語莫教人喚密翁翁
贈梅隱術士張尉
梅仙亦向市門隱君去市門翻隱梅貴賤窮通春夢
覺孤山依舊水邊開
雪後
青山露出本來面白雪消融清净身松樹也知修養
法白頭翁作少年人
萬木未春先玉蕊千峯非浪亦銀山雪融畢竟無蹤
跡依舊梅花耐歲寒
雪瀏瀏時逄曉日水𥻘𥻘處識春風天公留取峯頭
雪與作人間别樣春
送高安辛聖祥謁後林
論相何如只論心無心無相更難尋清風獨卧羲皇
上床下明朝拜後林
送徐君何
英雄捧詔出樊籠抖擻征衣趁曉風一笑相逄儀舌
在明朝秋意滿芙蓉
簫鼓
簫鼓元宵氣象豪拗晴天意亦風騷怕渠牎外梅花
落永夜吟聲不敢高
雲護
雲護輕隂桃柳初太平無象酒邊垆上元晴景樓臺
曉一樹梅花並雪予
月明
月明如晝好元宵歌管樓臺景色饒鶴舞琴聲相應
荅梅花清福共誰消
咸淳五年天下都散漢許月卿飲無算醉後吟
詩秉筆逹旦
逹且吟詩逹旦飲半生信直半生貧睡魔猶侮汪梅
叟何况悠悠俗累人
此行
此行得得不虚行兩豸雌雄聚德星憂國愛君吾軰
事嘱君當局喚惺惺
樂天
樂天歌裏商人婦子美詩中黃四娘莫向癡人前說
夢世間萬事海茫茫
風起
風起成文天氣好水清如鏡地如鐘師門名節千千
載直與湖山共不窮
觀吳廷玉五雲歌書其後而歸之
鈞天九奏玉皇歸閣皂神馳重嘆吁勸子癡人前莫
說怕渠來討費分䟽
旅&KR0729;啚
戒&KR0729;式燕紫陽詩展畫如觀作訓時我道非唐無此
筆宋人那解析豪厘
次勻用學禮
章泉姓字馥於梅宅相相逄亦妙哉見說章泉詩刻
梓幸分一本洗塵埃
跫然詩句慰空虚拭目科名看到渠了却科名詩未
晚殷勤圯上一編書
訪渭陽
舅待甥如待大賓玳筵致語厚詞人玉堂金馬和風
月應有佳篇繼後塵
題劉後村所䟦楊朴移居啚
曾對君王已放還何湏當道把漁竿使軺將宿人將
避拗折漁竿趕入山
呈翁司理名方子擢婺邑
桃李春風山谷酒河陽桃李更春風風流建水翁承
贊樽酒論文千載同
䟦東坡墨跡
海外歸來衰鬢皤浩然之氣筆嵯峨富貴不淫貧賤
樂萬年千載一東坡
二芝蘭
一年三季煒煌煌幽谷無風花自香香水風聲干鶴
唳佳兒未數謝家郎
即事
桑柘行行秋又夕芭蕉葉葉雨和風古今陵谷休回
首洗眼師門桂影濃
九江
滿目山川賢否異對床風雨弟兄同九江莫作淮西
看記得九江元是東
寄張立道
故人華職又爲州當日商量今不謀捷徑終南共慙
愧今人莫遣後人羞
休休
休休何佀禹行水往往渾如宋揠苗看到五行精妙
處月明溪上竹蕭蕭
茶縻
玉質清綃愛道装不嫌春暮越芬芳宋風
麝空使微材恨海棠
默齋璧間竹鶴
琅玕璧上林稍接彷彿胎仙舞雪翎欲識主人齋扁
意此君相對不容聲
星學
星學精微蔣逸堂濓溪一賦見行藏樓高照眼銀溪
水萬籟無聲月印忩
先天集卷六(終)
