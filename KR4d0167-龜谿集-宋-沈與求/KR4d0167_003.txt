沈忠敏公龜谿集卷第三
律詩(長短句附)
正月十四夜觀燈南寺子虚有詩次其韻兼呈
駿發次顔
娟娟佳月掛南樓蕭寺真成秉燭遊火樹忽驚新節
物春衫不趁舊風流公方高臥追三巳我亦狂歌發
四愁為報襟期得名勝何妨着處一開眸(不出以次初約子虚)
(而往顔見招)
再用子虚韻和呈駿發次顔
燈市燒春接郡樓歲豐人樂事遨遊繁絃急管方連
夕痛飲高談自一流短帽縱堪陪勝賞長檠那解照
牢愁歸來臥對西窗月獨想清光燭電眸
十里笙簫沸市樓已占風物兩優游人從月窟開青
嶂燈挾星河映碧流曲席深杯成徑醉長廊古寺溢
清愁暗中我亦知公在彊對蘭膏為舉眸
子虚復有詩再次其韻
誰能延月倚危樓細履相將偶當游倦聽山歌懷舊
俗閑看水戲濺寒流(戲然燈土人以水)燈光競作千門曉酒
力微寬一掬愁明日八分疲阿買詩饞元只在清眸
次夕雨作用子虚韻奉懷次顔知魚軒小集
夾道繒山聳蜃樓小軒終憶數條游月將人意十分
滿雨入溪光一派流静聽屐聲喧夜市旋挑燈灺醖
春愁閉關不問隂晴事時怪玄花掠病眸
別群從
十年勞遠夢今日又征鞍雨入花梢困風生麥浪寒
飄零逢酒怯老大別家難去矣功名事終須把鏡看
瓜步
呼(去)聲漸逐潮頭遠帆影低隨日脚斜已喜扁舟近
瓜步江鷗無數立寒沙
將達行在所
潮落江城暮帆開一葦輕雲屯六龍駐天近五星明
率土朝方岳何年洗甲兵君王似光武折箠看昇
平
陳子尚博士休官還京口作此詩餞之
勇退曾無屋數椽掛冠神武便飄然陶潛去家一百
里張翰收名四十年平世深知還有幾少時徤決已
無前(使者論不合徑去官子尚昨主臨淄簿與部)侏儒飽食堪羞死莫浪
狂言為着鞭
西風江上荻花秋鱠玉頻年念昔遊世事真成一可
慟身名那問二宜休公卿禮餞何為者僮僕歡迎有
此不鬢影毿毿紛翠葆曉來鍾漏亦懷羞
得家書
國步猶艱棘不堪頻問家霜毛失翠葆蒿目亂玄花
孤客知時節殊方度歲華干戈就休息歸理邵平瓜
觀瓊花
千里隨河走濁流檣烏東下指迷樓春風簾幕今何
在只有瓊花伴客愁
即事和卓彦翼
曈曨曉日上簾旌簾外幽禽作意鳴呼斷故鄕千里
夢起來搔首問歸程
即事
造物勞人亦懵哉又驅疲馬上崔嵬經從野店初嘗
筍行盡江村始見梅千里短書先夢寐半生多難足
風埃桔橰俯仰成何事已念漁蓑歸去來
次桐廬
決決溪流不滿灘獨憐舟子上風灣日斜指點西村
渡竹戶茅牆趁碧山
吏鞅縈人未許閑當游聊復到春山倡條冶葉無風
味頼有寒梅醒病顔
於潛道中
首路潛溪驛鷄聲欲曙天藍輿衝宿霧棧閣寄層巔
高下林端屋横斜石罅田野泉隨處有草木盡蒼然
新城道中
馬蹄隨意到回首隔南岡日落鳥猶語春歸花自香
長紅媚幽谷新綠漲回塘假榻知何地昏鍾出上方
宿葉璋橋庵舍
渡澗穿林夕未休野人篝火引前騶驚從略彴灘聲
急喜見屠㢝草蓋修雲臥自驚魂夢冷星馳先惱肺
肝愁乞身老我雙溪上記取端能賦遠遊
水閣小憩
雲氣昏昏雨脚垂客行終日勌犇馳竹間小閣臨清
瀨俯檻觀魚立許時
祈門道中遇雨
了事癡人有底忙箯輿勃窣到南岡樵風槭槭群狙
喜山雨蕭蕭萬木僵谷底暗分冰澗落舍旁時度野
梅香殊方歲晩多悲感歸老丘園此計長
東西二林寺
湓浦維舟訪梵宫香爐峰下暫從容重來不為二林
景永遠禪師有舊蹤
在昔得名齊連牆亦共蹊修篁同碧嶂寒溜合清溪
閣影高低並鐘聲左右迷遊人俄省悟東即是林西
遊人多入東林寺將謂西林景不如我策短笻行半
日水聲松韻更清虚
千秋嶺(者盜發旁近復於此守禦錢氏嘗築四壘以限江南比)
山河四塞限中原籬落而今不復存豺虎晝行何日
息但餘征戍滿荒村
吳越江南絶壁間可憐争國似蝸蠻百年父老陶王
化尚記流傳一醉顔
次韻鄭維心臘月十六日有作
國難更頻歲胡塵動四溟豺狼飽吞噬溪壑變羶腥
黃屋無安所清笳不忍聽使臣歸路阻慟絶鬢星星
朝廷歸叛將關塞失簽軍銅馬猶逋命沙蟲亦占群
上心存廟略兵氣亂天文誰挽斜河水通宵洗赤氛
血戰遮東道今誰廟食雙無人扞彊虜縱馬飲長江
寇掠元干紀兵臨反誘降將軍自不武慚色上旌&KR1242;
次韻避寇二首
窮途厭遷次歲晩惜分攜茅舍荒村北柴門曲港西
鷄豚暫同社桃李舊成蹊那得干戈定浮家著兩溪
宦游成屢卻戎壘悵頻遭聞詔趨吳會經途事董逃
心期紓國難力欲挽人豪漂泊多危涕真成失木猱
游城山夜歸泛舟南溪
杖藜尋勝款禪扄歸去扁舟伴月明臥樹低摧山脚
轉跳魚撥刺艣牙驚煙埋橋影雙霓斷風熨溪光一
鏡平聚落半空無市井在亡燈火短長更
次韻李通直題慈相寺雪月亭
曲檻飛甍介碧空盡供勝覽屬禪翁蒼藤翠木四圍
外遠水平蕪一望中幽鳥林梢鳴不斷亂雲天末去
無窮素娥青女今何在(女主霜雪淮南子青)歸步聊乘兩腋風
扈御舟泊錢清江口值雨
打窗悉窣連江雨吹柁嘔啞拍岸風篷底醉眼那得
穏時聞鷄唱夢魂中
法駕親巡海上還鈎陳萬騎列江干潮生風熟樓舡
過雨助洪濤失故灘
過平望
未辦扁舟掛綠蓑人間何處不風波終須徑為鱸魚
去笠釣歸尋張志和(和得道之地平望乃張志)
次吳江
水闊風豪浪拍天魚龍戲舞墮饞涎尋常行處多飜
覆看我孤舟得穏眠
小邑蕭條兵火餘狐狸入市自相呼茅牆竹戶斜陽
裏十室生涯久已無
冬至遇雪題明因寺僧房
宦學差池已倦游一犂真欲老西疇天公為作豐年
信更喜將軍入蔡州(師入杭是日聞王)
遙想燕山落大花更堪直北渡龍沙六師挾纊懷輕
煖取日誰能反翠華
方允迪隠鸕鶿谷江子我子之劉希顔行簡皆
往依焉爲此詩寄贈
脱葉驚飛海角秋君王虚佇急良籌列仙山澤底無
用孺子滄浪渠不憂百鷙可能如一鶚二江知復帶
雙流渺然相望暮雲碧兀坐蒲團搔白頭
八月十七日扁舟渡錢塘江
一言初欲寤明君去矣終緣丞相嗔鳬鴈江湖真
我輩龍蛇山澤定何人市中未識馮延夀門外已呼
祁孔賓尚有憂時心未歇西風吹淚濕綸巾
沙觜波生柁脚開扁舟老去許歸來風帆一點日邊
下雪浪千堆天際迴城郭荒蕪迷舊隠江山寂寞寫
餘哀此心元自無機事寄語輕鷗莫見猜
允迪招行簡卜居鸕鶿谷僕意羨之作詩送行
兼以自見
嚴陵灘下鸕鶿谷聞道元英舊隠廬鼻祖名高詩格
在耳孫才傑宦情疎漫山松桂鴈行立入鄔茅茨星
散居知為劉郎賦招隠莫教花落到通渠
少日長懷社稷憂怪來饒舌謾多仇風塵冉冉百年
老霜雪蕭蕭兩鬢秋不辦癡床供一笑方營隱谷賦
三休添丁護得金鴉觜佳處端能着我不
維心過邵子非溪亭夜話有傷時感舊之作索
余次韻
官儀全復漢盟會競尊周郊野多戎壘衣冠半客游
地偏朋舊鮮人老歲時遒莫厭經過數相看又麥秋
朝廷策數馬寇盜谷量牛世亂思竒畫身閑喜勝流
鵷鸞霄漢侶鳬鴈稻梁謀得趣皆為達那能陸盪舟
聞道津亭集青燈夜色浮鸛鳴驚獨鶴魚伏避群鶖
月澹帆歸浦風腥網挂洲語深投匕立此意得無憂
虜悵師頻衂民窮粟屢搜會須夷喪亂寧敢厭征求
黃屋中天立彤弓幾日酬寸心終耿耿不獨為春愁
心事空牢落身名盍罷休得閑羞彊聒避謗巧淹留
老矣嗟如此誰歟問以不儻容親杖履不擬向丹丘
(欲上投閑之請余得守丹丘方)
劉希顔持節按縣招維心舟中小酌次維心韻
大艑浮溪曲華旌暎道周勞農纔徹警問俗偶成游
王事今云棘官稱古號遒正須哀疾苦輙莫詫防秋
(防托事希顔按)
隨處喧銅馬何人炫木牛輕捐小山句急捍大江流
行邁心疑醉周爰事喜謀招呼隱君子高浪兀虚舟
故國真如寄餘生宛若浮巢鳩不護鵲池鳳肯容鶖
老木低春水孤花帶晩洲杯行應酹我知復念幽憂
山林懷獨往圖史縱旁搜此士俗間忌吾儕句裏求
大篇終寡和小酌漫相酬脚踏溪流亂端能醒客愁
大邦通間道小縣得中休交分傷離合王程惜去留
索居垂老矣劇飲尚能不倦夜評今古誰憐貉一丘
子虚航重湖之險遠過山中輙次維心韻以謝
客裏傷為別相望歲一周冕旒存異顧(賜對天語稱去歲子虚蒙)
(奬)丘壑老英游憂國心長折驚人語太遒年來有公
事合眼注春秋
小窗眼蠍虎敗壁上蝸牛老樹隂垂合前山翠欲流
狂言違世用彊飯了身謀不謂輕千里能迂訪戴舟
此客今那有迎門喜氣浮心閑清似鵠眼淨凛如鶖
塵榻開蓬室風帆卷橘洲襟期適相契一笑發群憂
寶曆方重啓英才必盡搜題輿偶淹泊牓道會營求
浪漫貧逾適經綸老未酬雲林得攜手切勿志窮愁
暮雲凝遠碧覓句擬湯休不分千山隔才為十日留
高風誰繼者清夢自驚不聞說星躔動何人識太丘
次韻學士兄見一亭
自稱居士擬香山隻影江湖得暫閑大隱可能追褦
襶小亭聊欲對孱顔持杯有月同歌舞策杖無人共
往還聞道修篁解新籜密遮門逕不須刪
塵土敗名如敗敵雲山招隱似招降謾傾魯酒醒猶
獨聊發吳謳調本雙誰念佳人在空谷自同漁父老
清江它年對榻分餘地風雨蕭蕭夜打窗
次韻學士兄述懷
故國風煙素已諳結茅端欲占重嵐聚蚊那肯追金
谷號虎真成賦石龕阨運經過度陽九幻生顛倒識
朝三它年自有鷄豚約小阮新居卜道南
葱麥推還井大春拂衣歸伴臥雲人胷中歴歴蟠三
略肘後時時校六淳已作移文排俗士更將要術混
齊民知閑聊復求閑地歲晚功名恐逼身(六淳之葉風實雲子)
(漢武内傳仙藥也見)
次韻黃子虚所居隨緣堂
應羡扁舟泛五湖隨緣卜築伴樵蘇青山衮衮成嘉
遯華髮蕭蕭負壯圖松檜鶱騰元自植魚龍吟嘯巧
相娱清宵背立巖前月大呌三高更疾呼
次律兄餉魚魚不至而詩至頗類南海使君送
酒輙成二絶一笑而已賜茗少分以報厚意
憑虚公子騎鯨後烏有先生控鯉初可是凡魚亦仙
去空餘一紙腹中書
先生遠餉錦鱗鮮剥啄扣門驚阿連只有珠璣落窗
几空教口角墮饞涎
尚方小鳳睗精芽戲比瓊瑤報木瓜夢境紛紛非實
相往煩鈎起睡中蛇
曉過鄰村
推枕夢初斷籃輿踏露行歲登人意樂風急鴈行驚
曲澗哀湍瀉危橋獨木横清霜莫欺客雲日自晶明
即事
鵲噪空庭曉霜明百尺樓連枷響晴日遺穗落平疇
黃菊疎籬晚丹楓別岸秋怡情有底計開甕玉蛆浮
竹樹參差合溪流半隱扉雨昏鳩婦閙風急鴈奴歸
策杖循沙步褰裳到石磯游魚吾共樂身世自依違
過梅知宫東軒
舍南舍北花無數眼看游蜂上下狂風信晩來簾額
動黃庭相對一爐香
允迪遣書問訊并寄示與子我唱酬佳句猥及
微蹤輒用廬字韻為二詩以報嘉惠
泛愛何人枉素書銀鈎奕奕到田廬朋游久許貧方
耐宦學空憐老更疎回鴈峰前應夢到放龜池上也
齋居(龜溪方事投閑之請會允迪書到亦云允迪得郡衡陽僕丹丘皆待遠次僕居)相期保
社同香火口禱功名乞與渠
不從吏議汙丹書恩許懷章返故廬投老有緣知分
溢排姦無術愧才疎勝流踴躍聞歸櫂妙語吹嘘慰
索居懷望北轅心已折忍將時事付軒渠
書懷二首
應俗由來嬾謀身尚敢先栖栖從見嫉僕僕豈能賢
駿馬常追日方舟可濟川人生各有趣心目(名御)相怜
暗中人易記名下士非虚此道憑誰辦它時或自如
真能食萬戶定復愧三閭富貴雖吾有當令功可書
事業貴不苟聲名難預期功非宜食肉道豈忘羹藜
政恐儀無舌那論緯有髭漢庭今用少覽鏡獨何爲
劉希顔提舉見過出示卞山居二詩次其韻
偪仄風塵際分攜歲月賒向來聞避地勝處偶爲家
對客談鋒銳憂時酒量加中觴莫辭醉回首又天涯
小別千山隔相看一笑温丹心獵風旆華髮粲霜根
鴨鴨争呼伴鵶鵶自識村更須判劇飲落月倒窪尊
張仲宗有詩懷歸因次其韻勉之
相逢無日不懷歸又是春山聽子規休歎豺狼迷道
路似聞貔虎仆旍旗那從薄俗求青眼還向高堂念
白眉南望孤雲應目斷殊方歲月易推移
南北山探梅俱未花維心從家圃折數枝以餉
坐客蓋半開矣會次律兄有詩輒次韻
山北山南雪意忙梅花未肯闘寒芳懸知小圃争前
發為折疎枝分外香故國年華驚晼晩老人心事伴
摧藏更看末上傳春信倚杖空懷遲暮傷
次韻鄭維心探梅未花
木落山空不着行寒梅長是占年芳未容霜女窺孤
豔定恐花神嗇舊香竹杖穿林聊問訊槿籬縈路巧
遮藏誰能折寄江南恨北客相看摠可傷
聞道年時醉一觴野梅飄几薦餘芳兵塵不礙含生
意花骨猶存底死香入夜從教月浮動争春空被雪
埋藏憑君妙句先催發調護高枝莫中傷
復次韻呈維心拙澀不工當為抵掌
岐亭幽夢墮微茫百草先春自不芳山雨壓低臨澗
影天風吹下滿林香梨花少韻非儔匹竹葉多情故
歛藏長記江橋閑立馬落英誰掃重情傷
粲粲疎梅短短牆騷人長恨失遺芳低徊草棘精神
透彷彿關山魂夢香月淡乍看清影亂春深終恐綠
隂藏歲寒為爾添愁絶倚樹微吟亦自傷
次韻維心憶梅
野花飄盡江梅發為報先春一信芳近水疎林風格
老故山歸路夢魂香雪霜貿貿添愁絶蜂蝶紛紛預
屏藏折寄憑君呼徤步生枝莫放手痕傷
次韻行簡懷次律兄
門對青山水繚牆隔畦花卉盡流芳澆胷快瀉鵝兒
酒襲鼻長聞柏子香夜雨對床成契闊晩雲歸岫識
行藏抽身未試平戎略空為憂時倍感傷
邵子非謂予有天台之行見貽以詩次其韻
巉巉老氣鬱青霞過我依然醉帽斜為說驚魂招楚
些忍聞悲曲動胡笳扁舟犯雪來何許徤筆凌雲語
益嘉莫笑海山風引去要尋源上問桃花
次韻劉希顔蠟梅二絶
仙衣曳紫練裙黃天遣清臞勝國香月上小窗寒影
動不禁風味惱剛腸
翦成香蜜綴疎枝度臘争春已恨遲清夜無人花睡
去小園風露更相宜
次韻雪
紫簫吹斷玉梅魂夢入江南幾處村半夜落英飛不
定旋添清絶到柴門
月下獨步
娟娟微月小庭西月下幽人影自隨賴有寒梅伴愁
絶一枝清豔耿疎籬
次韻次律兄除夜述懷
此身傳馬與時移過盡三餘又一歸野炬占風迷夜
色(候風色占歲事農家除夜以火炬)村肴宿歲待晨晞鬢華老去能
餘幾心賞春來轉覺非慚愧君恩許閑佚食蔬那比
首陽薇
餞歲鄰翁席屢移拍歌猶聽夜深歸尊浮凍螘霜逾
重林噪寒鴉日未晞剰歎飛騰憐杜老(歲詩見守)過為孤
憤陋韓非干戈滿眼傷時節遣戍長聞賦采薇
次律兄以蘆菔見餉并有詩次其韻
歲晩嘉𬞞已向萎獨餘蘆菔老霜畦收隨芧栗供山
谷贈比蘋蘩擷澗溪葅亂金釵入珍饌羹融玉糝脱
汙泥程舂定覺人彊飯功校蹲鴟自不齊(荆楚歲時金釵事見)
(記)
次律兄以鼠盜防風感而作詩命某同賦
嘉𬞞靈卉兩紛紛小摘山花自出群芽茁短根紅玉
卷葉敷疎節翠旟分細看藥譜䥴遺錄終擬騷經補
缺文堪笑饑鼯穿敗篋寧知野彘力跑雲(名山花野防風苗亦)
(食之彘喜)
戲酬嘗草茶
慣看留客費瓜茶政羨多藏不示夸要使睡魔能偃
草肯慚懽伯解迷花一旗但覺烹殊品雙鳳何須覓
瑞芽待摘家山供茗飲與君盟約去驕奢
某蒙學士兄相要陪賞芍藥花多白者月色相
射光彩映發殆玉盤盂之苗裔耶維心有詩輒
次其韻
悵望揚州千朵盛數枝聊足慰淹留相逢月下陪真
賞一醉花前得勝遊鑿落細斟金暈側盤盂斜颭玉
光浮春衫並色渾無賴映帶霜毛笑隱侯
溪亭夜坐
波面搖風暑氣微秃巾來坐釣魚磯相看月墮行人
盡只有流螢上下飛
松架
聯絡樛枝架短簷蒼髯綠骨尚依然袪除畏日心三
伏領略清風直四筵好在老龍蟠夭矯悞來孤鶴舞
蹁躚那堪側雨敲窗夜貪聽颼颼自不眠
代人作夀詩
老人明處識斜河曾占充閭爽氣多蚤以才名凌屈
宋戲將詩律鬭隂何丹臺舊綴神仙籍黃屋仍垂將
相科禮絶座間公未晩且提鴻筆上鑾坡
英氣超超不可親温然笑語便生春絳帷久屬宗師
任紫橐方參侍從臣八面文章寧有敵一門忠孝信
無倫山東出相公家事只擬尊前詠大椿
張倅生日以詩為夀
宿歲雕盤供五辛充閭佳氣已生春俊游自合陪金
馬英骨人猶記石麟別乘重分千里政五湖追數十
年身知公隱德宜難老鳩杖看扶法從臣
詩悼鄒仲容教授
骨相自清臞居然澹滿軀高文凌鮑謝勝略本孫吳
鸑鷟期千仞驊騮殞半途傷心九泉恨那忍奠生芻
徐縣丞挽章
插架遺編滿依然手自臨瓌辭寧世用高調罕知音
白髮浮湘意青衫忌鵩吟些招空往事魂斷舊家林
蔣司成挽詞
法駕天臨五學初曾聞重席絶諸儒雍容久載從臣
槖晼晚猶分刺史符不使高材陪鼎鼐卻收清節傲
江湖賤生無地從巾屨獨對遺篇想步趨
召節西來屬老成乞身終欲返巖扄新書未奏三千
牘舊說曾繙十二經漢室首推施氏易衞人端識孔
悝銘儒宗學府今誰輩空使諸生記典刑
曾逢原挽詞(代劉侍郎)
落落江湖一偉人當年玉立映簪紳四朝耆舊推先
達三國英雄出後塵金板袐謀空淟汨土門竒&KR0852;足
悲辛懸知精爽猶堪畏嚼齒傳聞不滿齦
驚聞義骨殞狐狸悵失中朝一吏師廣漢威名由擿
伏寬饒直氣不容欺丹心共憤時多難白首相期論
少卑滿眼西風空濺淚何心忍讀蔡邕碑
安次山挽詞(代劉侍郎)
都門惜別淚沾巾回首孤城草木春封豕遙聞食上
國疾風懸料識忠臣程嬰已死終存趙楊子雖生輒
美新青史高名知不朽遺榮猶賁土中身
曉殿傳催玉筍班東風小立照衰顔臨分愧我江湖
上伏節悲君矢石間往事凄凉千古恨舊交零落幾
人還殊方更致生芻奠目斷高丘涕淚潸
劉資政(韐)挽詞
國耻忍言城下盟忽驚河洛變羶腥心摧寶仗離宸
極血濺轅門落將星請死自緣鳴越甲乞師誰為哭
秦庭高名會與丘山重一誦遺箴一涕零
志士長悲處死難唯公勇决一言間結纓季路空遺
跡投閣揚雄亦厚顔義烈峥嶸昭國史忠魂寂寞閟
家山隻鷄已負它年約下客傷心兩鬢班
挽詞二首
職為蘋蘩謹門推黻冕華煢嫠初鞠幼夀考竟肥家
玉暗傳經簡金餘賜誥花班衣無復戲遺恨徹天涯
耄期何所樂有子使三吳方享千鍾洎俄成五鼎踰
(御名光堯)堂遺素幔祔域閟黃壚欲拜臨終像它年記結
趺
吳宜人挽詞
夀富居然五福先簪纓况復世蟬聯斷機忐節酬平
日舉案風流記昔年上郡方蒙湯沐地諸郎應廢蓼
莪篇送車千乘松門道會有雙飛鶴戾天
長短句
浣溪沙和鄭慶襲雪中作
雲幕垂垂不掩關落鴻孤没有無間雪花欺鬢一年
殘欲把小梅還鬭雪冷香嫌怕亂沈檀惱人歸夢
繞江干
花信催春入帝關玉霙爭臘去留間不禁風力又吹
殘客舍不眠清夜冷縈愁一縷褭旃檀空庭月落
斗闌干
葛使君示書有元夕寒廳孤坐之歎昨日石林
寄示所和長短句輒亦次韻和呈因以自見窮
寂之態
華燈高宴水精宮浪花中意無窮十載江湖重綰漢
符銅應有青藜存往事人縹緲佩丁東
臥聽蕭寺響疎鍾渡谿風轉空濛月上孤窗鄰唱有
漁翁追念使君清坐久歌一發恨千重
又和葉左丞石林
魚龍戲舞近幽宫亂山中似途窮綠野堂深門敞獸
鋪銅無限青瑶攅峭壁花木老映西東
