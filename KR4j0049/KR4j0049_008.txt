惜香樂府卷八
宋趙長卿撰
總詞
水龍吟
無情風掠芭蕉響還是重門已閉銀釭獨對相思方切
教人怎睡解嘆從前事解嘆了依前忍氣想他家那裏
知人顦顇想應是睡也未且恁和衣強寢奈無寐依
前重起起來思想當初與你忒煞容易及至而今也半
頭天眼不存不濟最消魂苦是黃昏前後冷清清地
水調歌頭(賞月)
把酒相勞苦月色耀天章冰輪碾破寒碧飛入酒樽涼
擊節詞人妙句吸此清輝萬丈肺腑亦生光攬袂欲仙
舉逸興共天長日邊客幕中俊坐間狂浩歌清嘯恍
然雲海渺茫茫喚醒謫仙蘇二何事常愁客少更恐被
雲妨月與人長好廣大醉為鄉
水龍吟(雲詞)
先來天與精神更因麗景添殊態拖輕苒苒纔凝一段
還分五綵畢竟非烟有時為雨惹情無奈道無心怎被
歌聲遏斷遲遲向青天外宜伴先生醉臥得饒到和
山須買也曾惱殺㐮王誰道依前不會我欲乘風歸去翻
悵恨帝鄉何在念佳期未展天長莫合儘空相對
訴衷情
花前月下會鴛鴦分散兩情傷臨行祝付真意臂間皓
齒留香還更毒又何妨儘成瘡瘡兒可後痕兒見在
見後思量
滿江紅
懊惱平生奈天賦恩情太薄二三歲看伊受盡眼尖眉
角記得當初低耳畔是誰先有于飛約惟到今剗地誤
盟言還先惡天眼見人難度天易感人難托人心險
天又怎生捉摸莫問傍人非與是手兒但把心兒托便
不成厮守許多時乾休却
賀新郎
負你千行淚大都來一寸心兒萬般縈繫似恁愁煩那
裏洎故自三年二歲為你後甘心顦顇終待說山盟海
誓這恩情到此非容易拌做個久長計緊要事須評
議怕人人驀地知時怎生處置毒害心腸祅知是怕你
生煩到底便莫待將人輕棄不是我多疑你被傍人賺
後失圈圚經一事長一智
好事近
喜氣擁門闌光動綺羅香陌行到紫薇花下悟身非凢
客不須朱粉汙天真嫌怕太紅白留取黛眉淺處畫
章臺春色
眼兒媚
連滄危觀莫江前幾醉使君筵少年俊氣曾將吟筆買
斷江天重來細把朋遊數回首一辛酸蘭城已老文
園多病負此江山
簇水
長憶當初是他見我心先有一鈎纔下便引得魚兒開
口好事重門深院寂寞黃昏後厮覻著一面兒酒試
撋就便把我得人意處暝子裏施纖手雲情雨意似十
二巫山舊更向枕前言約許我長相守歡人也猶自眉
頭皺
青杏兒(舊刻攤破醜奴兒非)
最苦是離愁行坐裏只在心頭待要作個巫山夢孤衾
展轉無眠到曉和夢都休夢裏也無由誰敢望真個
綢繆暫時不見渾閒事只愁柳絮楊花自來擺蕩難留
更漏子
燭消紅窗送白冷落一衾寒色鴉喚起馬駝行月來衣
上明酒香脣粧印臂憶共個人人睡魂蝶亂夢鸞孤
知他睡也未
浣溪沙
一味風流一味香十分濃艷十分粧自然嬌態自然芳
樓上好風樓下水雪前欄檻竹前窗也宜單著也宜
雙
又
惻惻笙竽萬籟風陽關疉遍酒尊空相逢草草别匆匆
滿眼淚珠和雨灑一襟愁緒抵秋濃相思今夜五雲
東
漢宫春
講柳談花我從來口快歡說他家眼前見了無限楚女
吳娃千停萬穩較量來終不如他便做得宫儀院體歌
談不帶烟花從前萬事堪誇愛拈牋弄管錦字欹斜
新來與人臑著不許胡巴嚎懣謾惹料福緣淺似他些
誰為傳詩遞曲慇懃題上窗紗
雨中花慢
帊子分香羅巾拭淚別來時未覓悽惶上得船兒來了
剗地淒涼可惜花前月裏却成水遠山長做成恩愛如
今贏得萬里千鄉情知這場寂寞不干你事傷我窮
忙不道是久長活路終要稱量我則匆匆歸去知你且
種種隨娘下梢睚徹有時共你風光
柳梢青
小窗閒適雲髻嚲香肩肌偎膝玉扃無塵明瓊欲碎春
纖同擲不爭百萬呼盧賭今夜鴛帷痛惜好忍馬兒
若還輸了當甚則劇
玉團兒
鉛華淡竚新粧束好風韻天然異俗彼此知名雖然初
見情分先熟爐烟淡淡雲屏曲睡半醒生香透肉賴
得相逢若還虛度生世不足
南歌子
梅萼和霜曉梨花帶雪春玉肌瓊豔本無塵肯把鉛華
容易汚天真湯餅嘗初罷羅巾拭轉新幾回貪耍失
黃昏月裏歸來無處覓精神
臨江仙
人在夢雲樓上別殘燈影裏遲留依稀綠慘更紅羞露
痕雙臉濕山樣兩眉愁幾幅片帆天際去雲濤烟浪
悠悠今宵獨立古江頭水腥魚莱市風碎荻花舟
鷓鴣天
只有梅花似玉容雪窗月戸幾尊同見來怨眼明秋水
欲去愁眉淡遠峯山萬疉水千重一雙蝴蝶夢能通
都將淚作黃梅雨盡把情為柳絮風
又
小院深明別有天花能笑語柳能眠雪肌得酒於中暖
蓮步凌波分外妍釵燕重髻荷偏兩山斜叠翠連娟
朝雲無限矜春態莫雨情知更可憐
浣溪沙
畫角聲沉捲莫霞寒生促索錦屏遮沉檀半爇髻堆鴉
蝴蝶夢回餘燭影子規啼處隔窗紗夜深明月浸梨
花
浪淘沙
簾捲露花容幾度相逢他知我意欲相通偏奈天教多
阻間積恨何窮雲雨杳無蹤愁怕東風時聞語笑恣
歡濃惟有俺咱真分淺往事成空
眼兒媚(始與官妓往來中道相棄遂以小字刺于眉間故作此詞)
雲間藏一點飛鴉休把翠鈿遮二年三歲千撋百就今
日天涯奴今有似風前絮飛入那人家你還下得除
非睡起不照菱花
如夢令
竹外半窺嬌面真個出塵體段没處可偷憐空恁眼穿
腸斷休戀休戀只是與伊分淺
浣溪沙
閒理絲簧聽好音西樓翦燭夜深深半嗔半喜此時心
暖語温存無恙否韵開香靨笑吟吟別來煩惱到如
今
減字木蘭花
陽關唱徹斷盡離腸聲哽咽酒巳三巡今夜王孫是路
人此情難說莫負等閒風與月欲問歸期來戴釵頭
艾虎兒
又
半窗斜月茆店蕭條燈已滅床下蛩聲聲動淒涼不忍
聽終宵無寐覆去翻來真箇是屈指歸期應是梅花
爛漫時
夜行船(送胡彦直歸郡醉中作)
短櫂輕舟排辦了歌聲斷晚霞殘照紅蓼坡頭綠楊堤
外離恨知多少別後莫教音信杳嘆光隂自來堪笑
畫角譙門槐溪歸路正是楚天曉
眼兒媚
玉樓初見念奴嬌無處不妖嬈眼傳密意樽前燭外怎
不魂消西風明月相逢夜枕簟正涼宵殢人記得叮
嚀殘漏且慢明朝
品令
黃昏時候悄不語心如醉無眠凝想别來繡閣多應顦
顇上了燈兒知是睡哩坐哩驀思歸計又還是重屈
指從今巳後暌離千萬且休容易這底恓惶你看是誰
不是
柳梢青
甜言軟語長記那時蕭娘叮囑清筦危絃前歡難繼鱗
鴻無據紛紛眼底浮花拈弄動幾多思慮千結丁香
且須珍重休胡分付
浣溪沙
金獸噴香瑞靄氛夜涼如水酒醺醺照人嬌眼媚生春
我自愁多魂已斷不禁楚雨帶巫雲人情又是一番
新
又
坐看銷金煖帳中羔兒酒美獸煤紅淺斟低唱好家風
愛客東君多解事晩粧新與畫眉峯便須催喚出房
櫳
又
堆枕冠兒翡翠釵蒙金領子滿絣鞵于中沉淨好情懷
新浴晩涼梳洗罷半嬌微笑下堂來蓮花因甚未曾
開
臨江仙
天外濃雲雲外雨雨聲初上檐牙紅蕖應褪洗粧花晩
涼如有意霫霫到山家為喚山童多索酒金鍾細酌
流霞暈生玉頰酒潮斜閒中無寵辱醉裏是生涯
夜行船(送張希舜歸南城)
綠蓋紅幢籠碧水魚跳處浪痕勻碎惜別慇懃留連無
計歌聲與淚和柔脆一葉扁舟烟浪裏曲灘頭此情無
際窈窕眉山莫霞紅處雨雲想翠峰十二
浪淘沙
窈窕繡幃深窈窕娉婷梅花初試晚粧新那更嬌癡年
紀小冰雪精神舉措忒輕盈歌徹新聲柔腸魂斷不
堪聽但恐巫山留不住飛作行雲
如夢令
居士年來嬾散凡事只從寬簡身外更無求祗要夏涼
冬煖美滿美滿得過何須積䟎
卜算子
十載仰高明一見心相許來日孤舟西水門風飽征帆
腹後夜起相思明月清江曲若見秋風寒雁來能寄
音書否
眼兒媚
先來客路足傷悲那更話別離玉驄也解知人欲去驤
首頻嘶馬蹄動是三千里後會莫相違切須更把丁
香珍重待我重期
惜香樂府卷八
