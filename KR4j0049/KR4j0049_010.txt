惜香樂府卷十
宋趙長卿撰
拾遺
柳梢青
晴雪樓臺試燈簾幕適是元宵羅綺嬌春帝城風景今
夜應饒爭知我繫如匏便皎月良天任教早閉柴門
從他簫鼓細打輕敲
賀新郎
世諦人多錯阿誰將虛名微利放教輕著萬事莫非前
定了選甚微如飲酌算徒詫龍韜豹略縱使龍頭安尺
木更從教豹變生三角渾是夢恍如昨吾廬自笑常
虛廓對殘編磨穿枯硯生涯微薄負郭田園能有幾隨
分安貧守約要不改簞瓢顔樂西掖北扉終須到且嘲
風咏月常相謔更要甚萬金藥
東坡引(舊刻此首後有滿庭芳一首是山谷作今刪去)
茅齋無客至冰硯凍寒泚南枝喜入新詩裏惱人頻嚼
蕊惱人頻嚼蕊因思去臘江頭醉倚動客興傷春意
經年自嘆人如寄光隂如撚指光隂如撚指
杏花天
乍涼淅淅風生幕人獨在朱欄翠閣吹簫信杳爐香薄
眉上新愁又覺從前事擬將拌却夢不斷花梢柳萼
一杯睡起誰同酌斜日隂隂轉角
臨江仙
遠岫螺頭濕翠流霞頳尾疎明斷虹斜界雨新晴烟村
燈火晩江浦畫難成我向其間泛葉終朝露渚風汀
老來心事最關情不堪三弄笛吹作斷腸聲
輥繡毬(和康伯可韵)
流水奏鳴琴風月淨天無星斗翠嵐堆裏蒼巖深處滿
林霜膩暗香凍了那禁頻嗅馬上再三回首因記省
去年時候十分全似那人風韵柔腰弄影冰腮退做成
清瘦
眼兒媚
南枝消息杳然間寂寞倚雕欄紫腰豔豔青腰裊裊風
月俱閒佳人環珮玉闌珊作惡探花還玉纖撚粟櫻
脣呵粉愁點眉彎
菩薩蠻
日高猶戀珊瑚枕羞紅不忿花如錦雙燕運芹泥燕歸
人未歸縱饒梳洗罷朱戶何曾跨寂寞小房櫳回文
和淚封
鷓鴣天
落魄東吳二十春風流詩句得清新今年却恨花星照
再見温卿與遠真(京口妓魁趙柔陳玉)分楚佩染巫雲赤繩結
得短花茵若非京口初相識安得毘陵作故人
浪淘沙
綠樹轉鳴禽已是春深楊花庭院日隂隂簾外飛來雙
語燕不寄歸音舊事嬾追尋空惹芳心天涯消息遠
沉沉記得年時中酒後直至而今
謁金門
春睡足簾捲翠屏山曲芳草沿階橫地軸垂楊相映綠
暗憶舊歡難續又是禁烟傳燭陌上踏青新結束秋
千誰共促
侍香金童
一種春光占斷東君惜算穠李昭華爭竝得粉膩酥融
嬌欲滴端的尊前舊曾相識向夜闌酒醒霜濃寒又
力但只與冰姿添夜色繡幕銀屏人寂寂只許劉郎暗
傳消息
菩薩蠻
新晴庭戶春隂薄東風不度重簾幕第幾小蘭房雛鶯
初弄簧悄寒春未透不解尋花柳只恐漸春深愁生
求友心
清平樂
紫簫聲斷窗底春愁亂試著春衫羞自看窄似年時一
半一春長病厭厭新來愁病重添香冷倦熏金鴨日
高不捲珠簾
好事近
齒頰帶餘香謦咳總成珠玉翦碎袖羅花片點金觥春
綠玉魚花露自清涼涓涓在郎腹猶勝望梅消渴對
文君眉蹙
思越人(向刻品令誤)
好事客宫商内吟得風清月白主人幸有豪家意後堂
煞有春色花壓金翹俏相映酒滿玉纖無力你若待
我些兒酒儘喫得得得
武陵春
落了丹楓殘了菊秋色苦無多誰喚西風泣淚羅吹恨
入星河碧枝頭上金粟鬧曾插翠雲窩重揉檀英憶
兩娥無奈冷香何
惜香樂府卷十
