王黃州小畜集卷第十一
律詩
茶園十二韻
送董諫議之任湘潭
送江州孫膳部歸闕兼寄承旨侍郎
立春前二日雪
送嚴判官(儒)歸滁州
將廵堤堰先寄高郵蔣知軍
送閤門秦舍人
病起思歸(二首)
寒食
酬太常趙丞見寄
張屯田弄璋三日略不會客戲題短什期以
滿月開筵
寄秀才州馮十八禮丞同年
送丁謂之再奉使閩中
牡丹十六韵
朱紅牡丹
芍藥花開憶牡丹絶句
海仙花詩(三首并序)
后土廟瓊花詩(二首并序)
櫻桃漸熟牡丹已凋恨不同時輙題二韵
芍藥詩(并序三首)
暮春
酬高郵知軍蔣殿丞見寄(次韵)
又和寄藤箧絶句
先帝豋遐聖君嗣位追惟恩顧涕泣成章
豋夀寕寺閣
池上作
和國子柳博士喜晴見贈
公退言懷
公餘對竹
官舍偶題
贈吕通祕丞(楚州監倉)
贈虚已
贈省欽
贈王殿院同年
留别楊府池亭
池邊菊
楊州道中感事兼簡史舘丁學士
太宗皇帝挽歌(三首)
闕下言懷上執政(三首)
送邵察院知朗州
送直舘高正言轉運荆湖
送宋澥處士之長安
送刑部韓員外同年致仕歸華山
贈状元先輩孫僅
贈浚儀朱學士
書懷送田二舍人自吏部郎中出典泰州
寒食出城馬上偶作
病中書事上集賢錢侍郎(五首)
賃宅
青猿
寓直偶題
頃年謫宦觧梁收得令狐補闕毛詩音義其
本乃會昌三年所寫數行殘缺後人添之
其茟跡乃工部畢侍郎所補也昨因問之
乃云亾失多年矣作四韵以還之
伏日偶作
和吏部薛員外見寄
贈密直張諫議
寄状元孫學士(何)
送譚殿院之任南陽
送河陽任長官
和屯田楊郎中同年㽜别之什
送臨清楊可主簿入蜀
送淳于中舍懸車侍養
送正言楊學士億之任縉雲
送第三人朱嚴從事和州
送南陽李太傅二首
夀孫三日
茶園十二韵(揚州作)
勤王修歲貢晚駕過郊原蔽芾餘千本青䓤共一園芽新
撐老葉(新芽之上去年舊葉尚在)土軟迸深根舌小侔黃雀毛獰摘綠
猿出䒱香更别入焙火微温採近桐華節生無榖雨痕緘
縢防遠道進獻趁頭番待破華胥萝先經閶闔門汲泉鳴
玉甃開宴壓瑶罇茂育知天意甄收荷主恩沃心同直諫
苦言類嘉言未復金鑾召年年奉至尊
送董諫議之任湘潭
依依行色滿帆檣又借仁風惠遠方暫去長沙非賈誼猶
虚計相待張蒼檻前波浪瀟湘闊雨後汀洲橘柚香翰苑
放臣知最幸碩聽民訟繼甘棠
送江州孫膳部歸闕兼寄承旨侍郎
九江為郡鬢成霜淮海相逢共黯傷放逐翰林同李白蹉
跎郎署是馮唐才名各負詩千首離别無辤酒一觴歸見
鼇頭如借問為言棖也减剛腸(孫与承旨侍郎同年)
立春前二日雪
一夕滿淮海莎階曉欲平寒氣如臘在勢猛共春争飄汨
殘梅妬龍鍾老檜擎隨風無定態入竹有繁聲倚檻吟忘
&KR0786;援毫畫不成南鄕消瘴癘東作助農耕片颺鵝毛遠光
翻翅輕任貧添酒債慵掃慰詩情羣玉峰巒秀華胥世界
清老郎無政術沉酒卧江城
送嚴判官(儒)歸滁州
永陽謫宦鬢成華唯有賓從最可誇文學東堂進士第風
流南國相公家移官我未歸丹禁廻掉君今指白沙滁上
淹翔雖已久寺樓山色對瑯邪
將廵堤堰先寄高郵蔣知軍
二十年前在濮陽賓筵留我共飛觴當時進士衣如雪今
日郎官鬢有霜吏役可堪廵堰埭軍城猶喜接封疆能来
界首相期否堤上依依柳漸黃
送閤門秦舍人
郡印我未觧軺軒君不㽜相逄都幾日此别又經秋山雪
晴猶在河澌暖漸浮内庭連上閤早晚共優游
病起思歸(二首)
年来多病轉思山終日呻吟簿籍間叔夜養生休著論陶
潜難死只因閑(陶潜云人生寔難死)又移郡印三年調未報君恩两
斑鬢安得便歸田里去松篁泉石掩柴門
其二
四十為郎非不偶况曾提茟直瀛州時眀遇主誰甘退白
髮侵人自合休萝得蹉跎因出郡(劉夢得貶謫為郎四十餘年)薛能詩
什恥監州(薛許昌詩云監州是戲儒)春来病起思歸甚未敢飛章逹冕
旒
寒食
寒食江都郡青旗買楚醪樓臺蔵綠柳籬落露紅桃妓女
穿輕屐笙歌泛小舠史君慵不出愁坐讀離騷
酬太常眺丞見寄
當年布素定交情恨不同為出谷鶯猶作三丞君最屈徧
尋两制我知榮湮沉莫厭青衫在彼此俱嗟白髮生重入
玉堂非所望汶陽田好欲歸耕(晁詩祝予再入翰苑)
張屯田弄璋三日略不會客戲題短什期以滿
月開筵
布素相知二十年喜君新咏弄璋篇洗免已過三朝會屈
客應滿湏月筵桂子定為前進士蘭芽兼是小屯田至時
擔酒移厨去請辦笙歌與管絃
寄秀州馮十八禮丞同年
君從婺女典嘉興我自滁陽到廣陵同被雪霜侵两鬢獨
嗟官職是三丞郡齋新養華亭鶴鄕信時逢建業僧碩作
入朝西道主只看黃覇詔書徵
送丁謂之再奉使閩中
繍衣直指東南夷入奏風謠受聖知持節又從三殿出演
綸還較一年遲朝中謬拜推賢表江畔空吟惜别詩郡印
喧卑文會少為君搔首落花時(予在西掖嘗舉謂之)
牡丹十六韵
艷絶百花慙花中合面南賦詩情莫&KR0786;中酒病先甘國色
渾無對天香亦不堪遮湏施錦帳障戴好上瑶簮苞拆深
擎露枝拖翠出藍半傾留粉蝶微亞摘宜男鄰妬臨粧妬
胡蜂得蘂貪忽行晴吹動濃睡晩烟含話别年經一相逢
月又三遣吾撏白髮為吾換新衫池舘邀賓看衙庭放吏
參仙娥喧道院魔女逼禪庵(道院禅庵皆公署内所有)亂折窠難惜分
題韻更探歌歡殊未厭零落痛曾諳榖雨供湯沐黃鸝助
笑談顔生如見此也未免醺酣(顔回不飲酒)
朱紅牡丹
渥丹容貌着霓裾何事僧軒秪一株應是吴宫歌舞罷西
施因醉誤施朱
芍藥花開憶牡丹絶句
風雨無情落牡丹翻階紅藥滿朱欄眀皇幸蜀楊妃死縱
有嬪嬙不喜看
海仙花詩(三首并序)
海仙花者世謂之錦帶維揚人傳云初得于
海州山谷間其枝長而花密若錦帶然予視
其花未開如海棠既開如文瓜而繁麗嫋弱
過之或不一朵滿頭冠不克荷惜其不香而
無子易絶苐可鉤壓其條移植他所因以釋
草釋木騐之皆無有也近之好事者作花譜
以海棠為花中神仙予謂此花不在海棠下
宜以仙為號目之錦帶俚孰甚焉又耴始得
之地命曰海仙且為賦詩三章題諸僧壁
一堆綘雪壓春叢嫋嫋長條弄曉風借問開時何所似似
將繡被覆薰籠
其二
春憎窈窕教無子天為妖嬈不與香盡日含毫難比興花
中應是衛莊姜
其三
何年移植在僧家一簇柔條綴彩霞錦帶為名卑且俗為
君呼在海仙花
后土廟瓊花詩(二首并序)
揚州后土廟有花一枝潔白可愛且其樹大
而花繁不知寔何木也俗謂之瓊花云因賦
詩以状其態
誰移琪樹下仙鄕二月輕冰八月霜若使夀陽公主在自
當羞見落梅粧
其二
春冰薄薄壓枝柯分與清香是月娥忽似暑天深澗底老
松擎雪白娑婆
櫻桃漸&KR0836;牡丹已凋恨不同時輙題二韵
紅芳落盡正無憀吟遶空枝首重搔最恨東君才思少不
留檀口待櫻桃
芍藥詩(三首并序)
芍藥之義見毛鄭詩百花之中其名最古謝
公直中書省詩云紅藥當階翻自後詞臣引
為故事白少傅為主客郎中知制誥有草詞
畢咏芍藥詩詞彩甚為該偹然自天后以来
牡丹始盛而芍藥之豔衰矣考其實牡丹初
號木芍藥盖本同而末異也予以端拱己丑
歲由左司諫為制誥舍人後坐事黜弃淳化
初甲午年又以禮部員外郎牽復舊職尋以
本官充翰林學士則謝公白傅之任常蹂&KR1011;
矣自出滁上移廣陵追念綸闈于今九載而
編集之内未嘗有芍藥詩言于詞臣不得無
過揚州僧舍植數千夲牡丹落時繁豔可愛
因賦詩三章書于僧壁
牡丹落盡正凄凉紅藥開時醉一埸羽客暗傳尸觧術仙
家重爇返魂香蜂尋檀口論前事露濕紅英試曉粧曾沗
掖垣真舊物多情應認紫微郎
其二
東君着意占殘春得得遲開亦有因曾與掖垣留故事又
来淮海伴詞臣日燒紅豔排千朵風逓清香滿四隣更爰
絲頭弄金縷異時相對掌絲綸
其三
滿院勻開似赤城帝鄕齊點上元燈感傷綸閣多情客珍
重維揚好事僧酌處酒杯深蘸甲折来花朵細含稜老郎
爲郡辜朝寄除却吟詩百不能
暮春
索寞紅芳又一年老郎空觧惜春殘纔聞鶯囀誇楊柳已
被蝉聲哭牡丹壮志休磨三尺劍白頭誰藉两梁冠酒罇
何必勞人勸且折餘花更盡歡
詶高郵知軍蔣殿丞見寄(次韵)
青雲豈望更翺翔覧照唯添鬢雪光爲郡自知無政術歸
田猶擬拜封章且眠錦帳趣蘭省終掩雲關卧草堂三入
承眀已過分有何詞茟敵常楊(予两知制誥一入翰林)
又和寄惠䕨箧絶句
蠻藤編箧自番隅錦袋羅嚢盡不如乞與楊州貯詩草行
春誰怕雨隨車(䕨箧耐雨)
先帝豋遐聖君嗣位追惟恩頋涕泣成章
鼎湖髯斷去難攀九五飛龍已御天乾两制舊臣生白髮
一番新貴上青天老為郎吏承縗絰假作諸矦哭几筵疎
賤無由撰哀冊夢中空負茟如椽
豋夀寕寺閣
乘興豋虚閣披襟一望間聖朝新日月(時上初即位)亾國舊江
山柱隔晴虹斷簷喧夕鳥還歸衙不辭晚吟思白雲閑
池上作
未遂滄州去池邊弄綠波醉浮船底兀吟遶履痕多静照
新華髮沉思舊釣蓑晚凉得幽趣魚戲上圓荷
和國子柳博士喜晴見贈
霖霪為害正憂農昨日隂雲散碧空潑刺退灘魚失水啁
啾高樹鳥知風洗開霽月婵娟色放出秋花菡蓞紅勞寄
新詩曲相賀由来灾異繋三公
公退言懷
吏胥圍繞簿書堆病眼昏昏素髮垂已覺文章無用處不
歸田里待何時两衙决事官差我五日延英詔問誰賴有
古人蹤跡在只應蘧寗是吾師
公餘對竹
冠褐飄飄乍退公引吟留坐一叢叢買添幽景渾無價洗
却繁隂别有風曾任雪欺終古綠也從桃映暫時紅此君
合是吾廬物會種婵娟伴釣翁
官舍偶題
俸錢隨月盡公務逐時生白髮多悲感皇華&KR0786;送迎奉身
無寔事困我為虚名會向滄浪上秋風自濯纓
贈吕通祕丞(楚州監倉)
聞君公事苦喧卑紅粟堆邊獨歛眉已入朝行翻掌庾未
如畿尉且吟詩(君前任畿尉)堰頭笑傲同張祐市裏優游比路
隨唯有才名蔵不得山陽留滯肯多時
贈虚已
谿邊幽樹好烟霞别後春風幾度花夢憶一岩紅薜荔心
輕三事紫袈裟禅機悟了身無着詩句高来鬢有華不遇
蘇州韋應物晝公篇什向誰誇
贈省欽(師善八分太宗召于殿上書數行賜紫)
舊隱何年别翠微瀑泉聲入鎻禅扉御前曾寫八分字天
上特宣三事衣燈照夜庵霜後冷鼎烹秋菌雨中肥終歸
五老峰邊去杯渡長江一錫飛
贈王殿院同年
幾年淮海歎驅馳美拜初聞入奏時乍作臺官勞馬揖合
爲廵使近龍墀多從此地升三字莫向朝端說四推縱遇
省橋休拗項郎官班列甚喧卑(時郎中八十餘員員外數百員唯臺官稍少)
㽜别楊府池亭
竹遶亭臺柳拂池徘徊終戀郡齋西斜陽更上漁舟坐眀
日紅塵逐馬蹄
池邊菊
綠池遶逕幾千栽凖擬豋高泛酒杯未到重陽歸闕去金
英寂寞為誰開
揚州道中感事兼簡史舘丁學士(時与丁同赴京)
淮邊為郡再相聞又得同途赴九重頋我尚騎天廐馬共
君遥想鼎湖龍賈生比望朝文帝白傳何期哭憲宗擕手
驛橋殘照裏斷魂空斷隔江峯
太宗皇帝挽歌(三首)
卜世知無極上仙安可尋祝尭違衆望傳啓合天心陵栢
蕭騷韵階茅寂寞隂何人開殿閤塵暗九絃琴
其二
舜化無偏黨堯年欠耄期世間人自哭天上事難知終譲
東封禮遂成南狩悲金戀舊學士頭白涕漣洏
其三
日到虞泉落天從杞國崩去年夀寕節令夕永熙陵薤露
悲風起松阡苦霧凝龍髯攀不及千古恨難勝
闕下言懷上執政(三首)
謬提文茟侍先皇謫宦歸来遇國喪仙駕只留焼藥鼎繐
帷猶認讀書囊北辰别見天垂象西内渾疑海變桑昨日
梓宮陪哭臨淚多唯老馮唐
其二
早有虚名逹九重宦途流落漸龍鍾散為郎吏同元稹羞
見都人看李邕舊日謬吟紅藥樹新朝曾獻皂囊封猶期
少報君恩了歸卧山村作老農
其三
誥詞黜責子孫羞欲雪前冤事已休浴殿失恩成一萝鼎
湖攀駕即千秋道邊任死心終直澤吟長吟淚暗流虞舜
五臣知此事戲儒已免更監州(薛能詩云監州是戲儒)
送邵察院知朗州(察院有淮南轉運乞侍養因有此除并拜母為縣太君)
郡齋全占五谿雲就養辤權以孝聞重戴舊稱秦御史高
堂新授漢封君板輿為别經三載夀酒先斟滿十分我歎
今生無此事賦詩相送淚雰雰
送直舘高正言轉運荆湖
象笏烏紗諫署榮運輸權重使蠻荆職分三舘圖書貴地
轄重湖水石清貪吏望風潜觧印逋民知惠自歸耕曺官
寂寞馮唐老多謝乘軺澤國行
送宋澥處士之長安(内翰舍人弟)
簮笏監門獨紉蘭卧龍潜在八龍間鴒原任說朝賢貴鶴
&KR0769;惟稱處士閑静按仙經焼大藥狂挨僧壁畫遥山老郎
見作歸休計分取圭峰並掩關
送刑部員韓外同年致仕歸華山(自察院求致仕)
抗表辤烏府歸山鬢未秋朝簮還獬豸塵世謝蜉蝣拂䄂
人生事縣車帝命優名光新日磨官占好詞頭應宿郎曺
美尋山物景幽繡衣移蕙帶騦馬換耕牛對枕蓮峰翠當
門瀑布流妻閑裁藥草免戲雜猿㺅買竹憑牙板䟽泉濕
鹿裘四推離督責三院肯淹㽜接武陶貞白差肩許遠遊
十洲如得侶萬戶任封矦脫洒因君去龍鍾使我羞遷鶯
情最洽化鶴術難求掌誥無文彩謀身足悔尤紫垣頻沗
白髮合歸休應璉叨三入張衡志四愁亦期婚嫁畢攘袂
逐浮丘
贈状元先輩孫僅
病中何事忽開顔記得詩稱小状元(予淳化辛卯歲贈君詩云明年再就堯階)
(試應被人呼小状元)粉壁乍懸龍虎榜錦標終屬鶺鴒原青雲隨步
豋花塔紅雪飄衣醉杏園還有一條遺恨處不教英俊在
吾門
贈浚儀朱學士(台符新知貢舉)
潘岳花隂覆杏壇門生參謁綘紗寬西垣久望神仙侶北
部休誇父母官雨屐送僧莎逕滑夜碁留客竹齋寒何時
儤直来相伴三入承眀興漸闌
書懷送田二舍人自吏部郎中出典泰州
共歎蹉跎两鬢蒼立朝爲郡是尋常重歸謝客中書省又
送山濤吏部郎三入承眀身最沗十年兄事分偏長喜聞
辤日留前席莫筭多時住水鄕
寒食出城馬上偶作
欲報君親與碩違今年寒食任芳菲八音遏密因山後雙
淚滂沱拜墓後歸豔冶桃花迎馬笑輕狂榆英撲人飛官
途時態更諳盡猶媿妨賢直紫微
病中書事上集賢錢侍郎(五首)
力疾奉朝謁歸来&KR0786;送迎老為儒術誤瘦愛道装輕羅藥
幽香散移琴細韵生晨餐漸有味筍蕨倍關情
其二
妻免慣蔬素僕馬任龍鍾一榻渾無物孤琴對病容風飜
簾影亂旱减井痕重幽寂誰為伴扶行賴瘦笻
其三
食貧當歲旱朝退只端憂典笏逢休假焚香碩有秋病飢
渾厭肉瘦冷未更裘夢見山村興披蓑釣亂流
其四
郎署領制誥十年未上坡馮唐空潦倒衛綰是誰何猶賴
紫垣直聊遮白髮多歸田未有計村樹綠婆娑
其五
日月奉朝請病多仍食貧揶揄應有鬼夷俟豈無人鳳閣
十年茟烏紗九陌塵集仙知已在應爲指迷津
賃宅
老病形容日日衰十年賃宅住京師閣棲鳳鳥容三入巢
宿鷦鷯欠一枝壁挂圖書多不久砌栽蘆葦亦頻移人生
榮賤湏知分會買茅庵映槿籬
青猿
小㒒如猿狖貧家偹指呼未堪隨馬足已慣典魚湏時洗
塵侵硯閑收雨滴圖歸田如有計留負酒胡盧
寓直偶題
两朝書命媿無才謾逐詞臣侍玉階病似相如多避事拙
于方朔少詼諧命奇只合先休退道在何妨更卷懷白首
猶期議封禅一隨鑾輅見燔柴
頃年謫宦觧梁收得令狐補闕毛詩音義其本
乃會昌三年所寫數行殘缺後人添之其茟
跡乃工部畢侍郎所補也昨因問之乃云亾
失多年矣作四韵以還之
謫宦山州自訓童因求書籍有遭逢偶收毛鄭古詩義認
得歐虞舊茟蹤南郡擕行心不足(比本自觧梁徵廻便合納上尋值侍郎入聖上)
(幕府不敢私謁遂擕去滁揚二州)西齋送去手親封塵侵烟染尤堪重年
號標歴武宗
伏日偶作
移床拖簟就南軒門掩閑坊半樹蝉多病形容唯有骨食
貧生計旋無錢掖垣已沗年深直朝謁終妨日晏眠會觧
綸闈求郡印早收餘俸卜歸田
和吏部薛員外見寄
棖也好剛多悔吝唯憑忠信自書紳嚴陵知退遺榮利只
擬滄浪把釣綸老去趁朝慵待旦病来求假動經旬西垣
興味更諳盡一片烏紗滿馬塵
贈密直張諫議(与子結婚)
先皇憂蜀輟樞臣獨冐兵戈出劍門萬里辤家堪下淚四
年歸闕似還魂弟兄齒序元投分免女情親又結婚且喜
相逄開口笑甘陳功業不湏論
寄状元孫學士(何)
久居臺閣多憂畏欲薦賢才涉比周灰死寸心甘不動雪
侵雙鬢未能休封章事寝空騰謗制誥詞荒益自羞唯愛
棣華君家棣華牓豋科記上並龍頭
送譚殿院之任南陽
大抵人生樂故居山川况復漢南都别来墳墓有宿草歸
去田園多綠蕪銀印莫羞雙鬢白錦衣兼照两&KR1650;朱西垣
衰病無憀客空羡此行謌袴襦
送河陽任長官
宰君行李苦蕭疎妻子龍鍾尚跨驢醉眼且看花滿縣愁
顔莫望果盈車頭銜新換呼眀府科第元高得校書誰觧
吟詩送行色茂陵多病老相如
和屯田楊郎中同年留别之什
科名長恐辱同年許國丹誠皎日懸謬掌斯文雖未喪欲
行吾道即無權謝公留滯蒼苔院潘岳征行落葉天引重
力輕深自媿強詶詩益凄然(予嘗舉奏屯田未有恩旨)
送臨清楊可主簿入蜀(楊父為諸司使祖有贈官及第授官後以父命)
(歸拜祖墳焚所贈告)
脫白去焚黃遥知祖德光墓墳喬木老襟袖桂枝香廻見
梅含雪歸逢橘飽霜子雲應有宅為奠草玄堂
送淳于中舍懸車侍養
懸車乘去謝眀朝擺脫簮纓似一毛望苑官清諧侍養督
郵名賤恥徒勞青宫位在他年起綵股身歸此日高我媿
無親尸厚䘵與君命書淚霑袍(君授莱州錄事乞致仕)
送正言楊學士(億)之任縉雲
弱冠珥朝簮才堪入翰林重違君厚遇聊奉母心&KR0794;茟削
留惇史囊装貯賜金帆張淛河闊山對括蒼深暫歇趨朝
馬重聞故國禽幽蘭南澗採夀酒北堂斟務簡慵開閤家
豐不典琴彩衣方侍養紅藥即供吟我占掖坦久自驚年
鬢侵妨賢兼㒺極相送淚盈襟
第送三人朱嚴先輩從事和州
乘船東下歴陽湖牓眼科名釋褐初賓職不憂無厚俸郡
齋唯喜有藏書(錢矦聚院尤多)伴吟先買秋江鶴醒酒時烹晚市
魚廉使多情應問我為言衰病似相如
送南陽李太傅(二首)
两朝黃閣預彌綸又策春坊第一勳僧塔舊題前進士齋
壇新拜上將軍馬噴金勒衝微雪雁避紅旌入斷雲還似
徐州張僕射御詩相送四方聞
其二
紅旆飄飄奪曉霞御筵相送出京華仲尼爼豆真儒者郤
縠詩書屬將家腰下如懸如斗印門前看見築堤沙先朝
學士期牽復待草南陽入相麻
夀孫三日
經年病不飲此日一開樽鑑裏休嫌老懷中已抱孫紅䙀
裁錦叚香水浴銀盆他日歸田相扶入蓽門
王黃州小畜集卷第十一
