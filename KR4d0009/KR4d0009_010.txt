王黃州小畜集卷第十
律詩
再授小諫偶書所懷
贈禮部宋員外閣老(自汝州副使拜命前年与予同貶)
自寬
贈衛尉宋卿二十二丈(二首前翰長侍郎)
送融州任巽戶曺
寄商州馮十八仲咸同年
送史舘學士楊億閩中迎侍
覧照
送寇諫議赴青州
寕公新拜首座因贈
夀寕節祝聖夀(十首)
幕次閑吟(五首)
還韋度支韶程集
將赴單州和韋度支相送之什次韻
初上單州有作
送秘閣裴都監奉使两浙(已下再入西掖作)
送戚殿丞之任括蒼
送馮中允之任婺州
寄題義門胡氏華林書院
送母殿丞赴任齊州
送張監察通判餘杭
送楊屯田通判永興
書齋
書懷簡孫何丁謂
送柴諫議之任河中
送僕射相公赴西京
送李著作
送禮部蘇侍郎赴南陽
制除工部郎中出内署(已下滁州作)
詔知滁州軍州事因題二首
滁州官舍(二首)
堂前井
荒亭晚坐
身世
瑯邪山
為郡
自笑
自問
夜長
與嘉祐同遊寳應寺
迂儒
花鹿
今冬
滁上謫居(四首)
戲題二章𫐠滁州官况寄翰林舊同院
高閑
臘月
雪中看梅花因書詩酒之興
朝簮
賀吕祐之諫議
賀馮起張秉二舍人
送都官梁員外同年之江南轉運
有傷
寄杭州西湖昭慶寺華嚴社主省常上人
送鄭襃歸閩中
贈王巘
病假
偶題(三首)
詩酒
司空相公挽歌(三首)
和廬州通判李學士見寄(二首)
贈朱嚴
戲和夀州曾秘丞黃黃詩
又和曾秘丞見贈(三首)
和朱嚴留别
賦得紙送朱嚴
饒州馬殿院頻寄異鬚藥服千丸
作詩以報之
歲暮感懷
送鄭南進士歸洪州
再授小諫偶書所懷
宦途滋味飽更諳命薄于人分亦甘兩鬢雪霜為小諫六
街泥雨趁常參便休祿仕飢寒累強逐班行面目慙安得
去如种處士板輿榮侍卧終南(种放與母偕隱終南)
贈禮部宋員外閣老(自汝州副使拜命前年與予同貶)
棘舊詞臣且向南宫作舍人(禮部員外號南宫舍人)休歎貳
車如竹葦(員外郎散副使至三两員)湏知百日掌絲綸(故事禮曺外郎百日內知)
(制誥)錦窠官重真殊拜玉筍班清秪一身(今朝中員外甚多禮曺一人而已)
堪笑白頭王小諫握蘭猶未得相親
自寬
身世龍鍾見自寬追量才分合饑寒朝中舊友休誇貴箧
裡新詩不博官曉髮静梳微霰落夜吟閑拂古風殘會湏
歸滄江上累石移莎擁釣灘
贈衛尉宋卿二十二丈(二首前翰長侍郎)
性情和雅得天真卿寺鼇頭任屈伸三品且隨前宰相(大卿)
(班在尚書下与吏部宋吕二相公相接)重瞳偏認舊詞臣宿齋院冷琴横膝
朝退門閑鶴伴身多少摳衣門弟子側聆還望秉陶鈞
其二
謫宦歸来髮更斑徊翔猶在寺卿間幾多僚吏三台上太
半生徒两制間舊賜錦袍多貰酒新裁紗帽欲歸山東垣
小諫龍鍾甚空媿洪鑪早鑄顔
送融州任巽戶曺(撰越王爱姬墓誌得罪)
御前曾取好科名一椽如何萬里行身落蠻夷人共惜罪
因文學自爲榮吏供版籍多魚稅民種山田見象耕君看
咸通十司戶投荒終久是公卿
寄商州馮十八仲咸同年
遷客秋来捧詔還故人多怪鬢毛斑重爲東掖垣中士猶
夢西暉亭下山静筭宦途皆是命老思身計不如閑何時
相約同歸約隱水竹蕭蕭並掩關
送史舘學士楊億閩中迎侍
迎侍閩川去路長才名官職過歐陽翰林貴族誇東榻(楊近)
(爲副翰張爲舍人)史舘清銜慶北堂别酒正逄寒菊綻歸舟應見
早梅香拾遺徤羡吟詩送莫笑蹉跎兩鬢霜
覧照
覧照笑浮生秋霜髮數數莖才高空有氣官散即無榮貧
久心還樂吟多骨亦清他年文苑傳應不漏吾名
送寇諫議赴青州
表海鎮崢嶸樞臣輟禁庭兩蕃申族帳七縣造圖經密勿
君恩異循良祖德馨旌旗驅驛路鼓角出郊坰歸萝尋温
樹行塵動福星上儀三道判排設十間&KR0550;風静衙門戟霜
寒郡閣鈴看山樓號白封社土分青花好詩難惜梨甘酒
易醒(牡丹水梨皆青州所出)徵還都幾日莫愛妓娉婷
寕公新拜首座因贈
著書新奏御(亦詔承旨蘇公道士韓德純与公集三教聖賢事迹各五十卷故有首座之命)優詔
及禪扉首座名雖貴家山老未歸磬聲寒繞枕塔影静侵
衣終憶西湖上秋風白鳥飛
夀寕節祝聖夀(十首)
待漏齊趋聖節筵雲開金闕上青天平眀引入長生殿共
祝堯雲百萬年
其二
數聲飛電嚮鳴鞘香䮍金爐映赭袍王母親承玉皇詔年
年今日進蟠桃
其三
有國土何時見兜率天宫底處開盡說今年夀寕節一
齊移入帝城来
其四
簾前何冬日階下新抽七葉蓂昨夜靈臺因預奏綵
雲高捧老人星
其五
益筭真君南斗高還因聖節奏天曺扶桑枯盡靈椿老始
出夀毫
其六
莊周浪說華封祝漢帝虚傳嵩岳聲争似夀寕嘉節日千
門萬戶碩長生
其七
帝德由来動百神年年聖節絶纖塵萬家喜氣生和氣冬
日翻疑一日春
其八
秪為憂民感上玄玉京今日集羣仙更教添注吾君夀直
過人皇萬八千
其九
漢主夀山稱萬歲玄宗隹節號千秋吾皇别享無疆福百
姓歡呼動九州
其十
謫宦商於又觧梁二年不見赭袍光重来班列雖疎遠祝
夀情深淚數行
幕次閑吟(五首)
二年憔悴咏江籬恩詔重教侍玉墀寓直掖垣休入夢常
參幕次且吟詩新文自負山中集舊吏多驚鬢畔絲莫道
諫官無一事猶勝閑卧觧州時
其二
禁漏遲遲待玉班坐愁身計忽長歎時清偶直千載運頭
白重爲八品官烏帽半欹殘月冷馬鞭慵執曉霜寒君恩
未壮不敢思歸七里灘
其三
文章曾受帝襃称幕次孤吟冷似冰借馬趁朝長後到問
人求米盡難憑僮教罷藥朝無酒兒廢看書夜絶燈除却
金章在腰下其餘滋味一如僧
其四
六里山中謫宦身歸来無路掌絲綸階前不見朱衣吏堂
上白髮親月入可堪茶作俸雨多還怯桂爲薪懶求
郡印緣何事曾忝西垣侍從臣
其五
江籬吟盡鬢成絲霜謫宦歸来萝一埸每日秪窺丹鳳案
被人猶喚紫微郎齋宫獨坐風翻幕客舍閑吟葉滿床若
是承眀容再入未曾荒廢舊文章
還韋度支韶程集
嶺南為郡帶名曺萬里江山興詠饒皇宋聲詩歸雅正有
唐門地本逍遥雪霜思苦雖侵鬢金紫恩深已佩腰舊草
滿嚢勝薏苡幾聮乘醉寫芭蕉進来聖主廻天眷抄逐蠻
僧過海潮何事曺南得披覧韶程風什似聞韶
將赴單州和韋度支相送之什次韵
就養求官動聖知專城猶得近王畿鄕人竟指曾題柱丘
嫂應慙不下機西掖罷批天子詔北堂榮着老莱衣鄰封
唱和如多暇三載湏成一集歸
初上單州有作
舊官休念直承眀就養誰能繋宦情藍綬昔年為短薄綵
衣今日是專城妓人半在豋樓看親老初来滿郡迎慢逐
板輿張皂盖平生唯有此時榮
送秘閣裴都監奉使两浙(已下再入西掖作)
霏霏梅雨灑船窗綠荇綠荇參差早稻黃捧詔暫辤圖籍
府揚帆深入水雲鄕皇華静讌江樓月御札閑開野寺香
若到蘇臺人問我長官重拜紫微郎
送戚殿之丞任括蒼
佐郡海西邊挂帆離兔園遠經羅刹石去近鶺鴒原菊䁔
秋飛蝶霜晴夜呌猿老郎方吏隱應笑市朝喧(殿丞令弟知温州永)
(嘉縣)
送馮中允之任婺州
東南宦遊多勝遊婺女星下溪山溪幽嚴陵隱德七里瀨
沈約詩名入詠樓岸上黍離經故國湖邊木脫正高秋承
眀三入妨賢久擬覓江鄕小郡矦
寄題義門胡氏華林書院
水閣三齋架碧虚亭亭華表抰門閭力田歲取千箱稻好
事家藏萬卷書旋對杯盤燒野筍别開池沼飬溪魚吾生
未有林泉計空媿妨賢卧直廬
送母殿丞赴任齊州
三齊號難治民瘼待良醫勿謂人多詐湏教吏不欺魚鹽
多近海桑柘潤連淄御札新班頒曆無忘訓誡詞(上親選良吏仍)
(賜御前曆子)
送張監察通判餘杭
郡城瀟洒浙江濱慙輟乘驄慰遠民莫放霜威誇御史且
收風景屬詩人雪侵樓上迎潮眼花擁湖中泛月身盡是
公餘吟詠處好飛佳句寄詞臣
送楊屯田通判永興
長安弃廢比藩方通理猶宜占省即入洛才名齊二陸(屯田)
(自浙入朝鎻&KR0550;及第)有唐門戶本三楊(屯田靖恭楊氏唐未避地江南)袖中丹桂家
聲在道畔豐碑袓德光(關西夫子碑在閿鄕路上)莫向公餘尋故第榛
蕪難認靖恭坊
書齋
年年賃宅住閑坊也作幽齋着道装守静便為生白室著
書兼是草玄堂屏山獨卧千峯雪御札時開一炷香莫笑
未歸田里去宦途機巧盡能忘
書懷簡孫何丁謂
三入承眀已七年自慙蹤跡久妨賢吾子幾時歸鳳閣病
夫方欲買漁船季路旨甘知已矣潘安毛鬢更皤然舉人
自代何由得歸去東臯種黍田
送柴諫議之任河中
蒲津名郡得名公諫紙盈箱且罷封紅藥階墀曾吐鳳綠
莎&KR0550;事舊鳴蛬(故事河府院有綠莎廳唐来治平時好事者常加澆漑兵興之後為不好事者剷去)
(之公好事者也可復此景故云)下車首謁重華廟入境先經五老峰見說
丘門詩板在應教回也継遺蹤(故兵部王侍郎嘗知河府公之座主也)
送僕射相公赴西京
五十升端揆西郊保任釐偶抛三事重未失百僚師府縣
威儀引宫城管鑰隨麤官嫌出將劇位是留司櫻筍供筵
饌蜩蟬響路岐碧紗題壁處晝錦下車時請雨摩騰塔尋
芳白傅祠維嵩過舊隱褉洛賦新詩禮絶應懸榻公餘尙
讀碑留臺咨拜表内殿列湏知易退甘龍卧難虚是鳳池
两京全咫尺三入不參差康濟荒年榖風標飣座梨(唐相崔遠)
(文詞清麗風神峻整時人謂云耳)弼諧終在我睠注更同誰温樹隂猶在
甘棠影暫垂常濡玉堂茟願草白麻詞
送李著作
芸閣新銜捧詔歸歴陽湖畔拜庭闈已聞愛子披朱紱(著作)
(郎君已賜服邑)猶學嬰免着綵衣飯饋海陵紅軟稻鱠擎淮水白
魚肥吾生自失榮親䘵謾踏花磚入北扉
送禮部蘇侍郎赴南陽
拜命辭台席扶親道更光風流在東閣優逸是南陽治箧
排宸翰行衣帶御香袴襦編戶暖扇枕板輿凉鈴閣留僧
飯書齋着道装遺蹤尋耿鄧善政法龔黃潭净秋收菊郊
平曉坐棠未應淹郡國即是復巖廊一息同盆鳥重来浴
鳳皇貳卿三十八羞殺老馮唐
制除工部郎中出内署(己下滁州作)
温樹隂中别玉堂應星猶得入文昌莫嫌工部官曹慢杜
甫才名是外郎
詔知滁州軍州事因題二首
曉直銀臺作侍臣暮為郎吏入埃塵一生大抵如春夢三
黜何妨似古人不稱禁中批紫詔猶教淮上擁朱輪時清
郡小應多暇感激君恩養病身
其二
罷直金鑾領一麾依前顦悴詠江籬所嗟吾道關消長豈
為微軀繋盛衰尚媿臨民為父母終當養學稼養妻兒自
憐此度辤京闕猶勝商山副使時
滁州官舍(二首)
忽從天上謫人間知向山州住幾年俸外不教收果實公
餘多愛入林泉朝簮未觧雖妨道宦路無機即是禪鈴閣
悄然私自問郡齋何異玉堂前
其二
失職金鑾假一麾瑯邪山色遶城池觧龜且作三年調下
馬先吟八絶詩勾檢簿書寕失俗逄迎使命亦隨時公餘
不敢妨吟詠異日聲名繼至之(獨孤及字至之及為滁州刺史)
堂前井
公署在山上鑿泉深且清一杯水溜滿六月火雲生利物
誠堪拜投錢惡近名飲之何以報官况與詩情
荒亭晚坐
荒亭秋日沉獨坐白頭吟為郡殊無味歸田素有心鵲翻
楓葉亂蛬響菊叢深微物休相聒幽懷老不禁
身世
淮邊為小郡身世復何云妻病無醫藥免癡典墳簮裳看
似萝俸禄薄如雲不作歸耕計何階望致君
琅邪山(東晉元帝以瑯邪王渡江常駐此山故溪山皆有瑯邪之號不知晉已前何名)
(也)
連袤復岧嶤峰巒架泬寥流名自東晉積翠滿南譙洞碧
通仙界溪眀潤藥苗古臺臨海日絶嵿見江潮杉影拏雲
暗泉聲出竹遥廟碑傳漢祖寺額認唐朝旱歲時霑稼靈
蹤合禁樵詩章因我盛(唐賢遊者多矣無瑯邪山詩)屏障遣誰描近住
人多秀頻豋酒易銷圖經標八絶灊霍合相饒
為郡
為郎為郡意何闌羞拂朝纓盖病顔賜茟任分雙管赤梳
頭已是二毛斑道孤自合先歸隱俸薄無由便買山出坐
两衙皆勉強此心長在水雲間(漢尚書郎月給赤管大茟一雙)
自笑
年来失職别金鑾身世漂淪鬢殘髮貧藉俸錢猶典郡老
為郎吏是何官開樽暫喜愁腸破堆案仍勞病眼看自笑
不歸田里去謾將名姓掛朝端
自問
自問意何如身窮業有餘卷懷君子道耽味古人書月給
非無酒晨羞亦有魚山頭刺史宅未替是吾廬
夜長
後樓前閤互嚴更年鬢侵人睡漸輕病眼已甘書册廢愁
腸猶取酒杯傾風搖紙帳燈花碎月照銅壺漏水清吟盡
舊詩猶展轉百廻移枕未天眀(眼病黑花夜不看書數年矣)
與嘉祐同游寳應寺
滁陽領郡經三月寳應遊山始一廻屐齒免憂巖下折簿
書長苦案頭堆潾潾泉石吟魂徤漠漠烟嵐病眼開盡日
引渠尋勝境讀碑看篆埽蒼苔
迂儒
自笑是迂儒誠宜與世疎左遷猶上䟽薄俸亦抄書漠漠
花侵眼蕭蕭髮映梳唯當早休去幽處卜吾廬
花鹿
花鹿一何馴長隨病使君必教吾在野當與爾爲群静飲
清溪水眠閑碧洞雲猶勝市朝裏逐衆走紛紛
今冬
休思官職落青雲且筭今冬養病身白紙糊窗堪聽雪紅
爐着火别蔵春旋篘官醖漂浮蟻時取溪魚削白鱗况是
豐年公事少爲郎爲郡似閑人
滁上謫居(四首)
跡去金鑾殿宮移玉筍班才高寕免妬命薄不如閑曉鑑
悲華髮春醪慰病顔為郎身漸老自笑不歸山
其二
跡沗詞林舊官為郎署卑同羣甘鳥獸苟祿為妻兒未有
一事立空驚雙鬢衰唯憐文集裏添得謪官詩
其三
敢歎我命薄所嗟吾道消謫官淮上老京信日邊遥巧宦
或五鼎甘貧唯一瓢居然古人事名跡詎相饒
其四
一日復一日悠悠任此生所悲頻謪宦不是厭專城有悔
皆因禄無凶未若耕林泉何處好終卜挂吾纓
戲題二章述滁州官况寄翰林舊同院
要知滁上興如何養拙偷安幸亦多小郡既無衣襖使豐
年兼有袴襦歌公餘處處擕山屐官醖時時泛海螺病眼
白頭唯醉睡朝廷好事不聞他
其二
要見滁州謫宦情信緣隨俗且營營不誇两制詞多貴多
伴三班奉職行樓堞倚空乘月上樽罍有酒對山傾昇沉
得喪何湏問况是浮生已半生
高閑
謫官滁上欲何為唯把高閑度歲時費盡俸錢因合藥忙
於公事是吟詩京中吏去慵傳信江外僧来與撰碑更待
吾家婚嫁了觧龜休致未全遲
臘月
臘月滁州始覺寒年豐歲暮郡齋閑官供好酒何憂雪天
與新詩合看山日照野塘梅欲綻燒廻荒逕草猶斑吏人
散後無公事門戟森森夕鳥還
雪中看梅花因書酒之興
冬來滁上興何長唯吟把情入醉鄕雪片引詩勝玉帛梅
花勸酒似嬪嬙凝眸未厭頻頻落擁鼻還憐細細香謫宦
老郎無一物清貧猶且放懷狂
朝簮
一戴朝簮已十年半居謫宦半榮遷壮心無復思行道病
眼唯堪學禪醉謝陶公長欠酒俸慙吾祖不言錢白頭郎
署成何事見擬休官自種田(陶公云飲酒常不足)
賀吕祐之諫議(自起居舍人拜命不由員外郎中)
鳳閣前年陪武麟步臺昔日是交遊先歸内署身雖沗直
上高坡命更優玉筍外郎全弃擲土山果毅免經由却應
廻笑滁陽守官似馮唐半白頭
賀馮起張秉二舍人
八年東觀知深屈(馮舍人雍熙丁亥歲与予同直史舘)百日南床秪暫經(張自)
(知雜入閣下)春暖並吟紅藥樹雲開雙見紫微星繡衣脫後休
持斧珠履抛来免過廳(馮兼越王翊善)應念出官淮水上被人還
笑屈原醒
送都官梁員外同年之江南轉運
不得餘杭郡空寄高僧結社篇
送鄭襃歸閩中
襃也甌閩士文高行益修干名逄詔罷歸計逼親憂鷗鳥
終相狎公卿謾欲㽜刺桐花下宅蘭蕨奉晨羞
贈王巘
舉子竟文賦風騷委路塵吾宗多警句詩道未無人青眼
有誰是白頭空鑷頻賈生如再召為爾指迷津
病假
小郡雖無事常時亦有勞坐衙衫強着判案茟湏操病眼
因求假身閑更覺高何當長似此歸去老蓬蒿
偶題三首
賈誼因才逐桓譚以䜟疎古今常似此吾道竟何如
其二
鄭興親未葬張籍眼多昏何時觧印綬歸去卧山村
其三
白頭厭郎署病眼欲分司寸心猶未决所頋在妻免
詩酒
白頭郎吏合歸耕猶戀君恩典郡城已覺功名乖素志秪
憑詩酒送浮生剛腸减後微微諷病眼昏来細細傾樽杓
不空編集滿未能將此換公卿
司空相公挽歌(三首)
全德羣儒服清名信史書何人不調鼎唯我得懸車蕭相
文無害于公慶有餘三川歸葬地松檟自扶疎
其二
執禮身雖退思賢寵未衰垂行三入命遽逼九原期本末
皆書史功名别樹碑湏知文集裏全似白公詩
其三
去歲頻宣召觀燈復賞花徤嫌靈夀杖輕弃富人車列座
先台席温顔逼翠華而今宅前路雨破築堤沙
和廬州通判李學士見寄(二首)
北門西掖久妨賢出入丹墀近八年且把一麾淮水上敢
思三接浴堂前將何政術稱循吏豈有文章號謫仙除却
清貧入詩詠山城坐客冷無氊(杜工部戲贈鄭廣文詩云登科四十年坐客寒無氊)
其二
金鑾失職下蓬瀛也向淮邊領郡城堆案簿書爲俗吏滿
樓山邑負吟情廬江地近音塵絶斷何遜詩来格調清未
得樽前一開口可憐心緒獨搖旌
贈朱嚴
未得科名鬢已衰年年顦悴在京師妻装秋卷停燈坐免
趁朝餐乞米多炊尚對交朋賖酒飲徧看卿相借驢騎誰
怜所好還同我韓柳文章李杜詩
戲和夀州曾秘丞黃黃詩
黃黃真是小巫娥買恐千金價不多母别語嬌空有淚對
人聲顫未成歌產從南國勝桃李擕去東山隱薜蘿滁上
老郎無妓女草玄讀易擬如何
又和曾秘丞見贈(三首)
非才誤受帝恩深報國空存一片心命薄任從官進退道
孤難與衆浮沉日邊信斷無歸萝滁上公餘且醉吟劳寄
新詩遠相唁野雲何處望為霖(来詩云其如夷憂待為霖)
其二
謬因文字立虚名寓直金鑾冐寵榮两度黜官誰是援二
毛侵鬢自堪驚宫花謾役春来夢山蕨聊供醉後羹身外
浮華盡閑物不將窮逹問君平
其三
箧中經歲鏁朝衣自覺心閑少萝思失馬叟言徒喻道牧
豬奴戲任送争碁且持使節安黔首莫爱恩波沃漏巵况
是無功頭已白此身長恐負眀時
和朱嚴留别(依十韻)
之子有文行常流竊比難援毫秋露下(生文學餘力尤工篆隷)開卷
古風寒場屋推&KR0576;主聲詩立將壇論儒輕五霸議舌嫉三
桓師仰唯韓愈才名壓李觀(生有師韓說)固窮多短褐憂道即
忘餐見訪山圍郡相逄菊滿欄眼青怜造士頭白媿郎官
罷舉層霄遠監州勺水盤貧厨兼味少市醖數杯酸舊業
煩君勘新題為我刊(生為予勘小畜集又書八絶詩石也)臨𡵨留雅什天馬
撼錫鑾
賦得紙送朱嚴(即席探題)
潔白方又正似君心坦平空隨文價貴未免刺毛生客被
侵霜薄山窗映雪眀前春懸作牓應見淡書名
饒州馬殿院頻寄黑髭藥服數千丸斑白未减
作詩以報之
兩州迢逓隔長江寄藥知君念老郎妙術遠慙周柱史衰
容爭奈漢馮唐未除凢骨無仙分欲斷愁根有醉鄕多羡
繡衣鬚鬢黑滿身唯帶栢臺霜
歲暮感懷
歲暮山城放逐臣老從霄漢委泥塵公卿别後全無信兄
弟書来祗說貧眼看青山休未得鬢垂華髮摘空頻文章
氣㮣成何事霑惹虚名誤此身
送鄭南進士歸洪州
霜飃楓葉滿長郊家指西山舊結茅訪我謫居龍失水怜
君行路鳥焚巢仲尼未免遭儒戲楊子何煩觧客嘲歸去
䂊章泉好石不知徐孺與誰交
王黃州小畜集卷苐十
