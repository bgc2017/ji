王黃州小畜集卷第七
律詩
成武縣作
寄碭山主簿朱九齡
寄金臺主簿傅翺
寄寕陵陳長官
寄金鄕張贊善
赴長洲縣作二首
惠山寺㽜題
遊虎丘山寺
寄獻潤州趙舍人二首
寄毗陵劉博士
謝柴侍御送鶴
官舍書懷呈羅思純
除夜寄羅評事同年三首
陸羽泉茶
投柴殿院三十韵
東鄰竹
南園偶題
戲贈嘉興朱宰同年
春日官舍偶題
寄獻翰林宋舍人
吴江縣寺㽜題
獻轉運使雷諫議二首
羅思純鶴斃為四韵吊之
即席送許製之曺南省兄衮
中元夜宿餘杭仙泉寺㽜題
贈草庵禅師
言懷
題響&KR1231;廊壁
中秋月
贈採訪使閤門穆舍人
泛吴松江
獻轉運副使太常李博士
蘇州寒食日送人歸覲
春晚遊太和宫
再泛吴江
筍三首
官舍書懷呈郡守
贈毋中舍
贈贊寕大師
題錢塘縣羅江東手植海棠
武平寺留題
贈湖州張從事
送李中舍罷蕭山赴闕
寄主客安員外十韵
和郡僚題李中舍公署
送奉常李丞赴闕
題張處士溪居
初拜拾遺遊瓊林苑
舘中春值偶題
寄贊寕上人
歲暮偶書寄蘇臺舊僚友
朝退偶題
送王司諫赴淮南轉運
送郝校書從事相州
獻僕射相公二首
賀李宗諤先輩除校書郎
送夏侯正言㐮陽迎親
送鞠評事宰蘭溪
送查校書從事彭門
送史舘趙寺丞出宰咸陽
送田舍人出牧淮陽
送羅著作奉使湖湘
送夏矦正言奉使江南
送舘中王正言使交趾
七夕應制
送柴郎使高麗
送羅著作两浙按獄
賀温正言賜紫
送光祿王寺丞通判徐方
謝同年黃法曺送道服
送馮學士入蜀
和陳州田舍人留别(五首)
賀將作孔監致仕
送密直温學士西京遷葬
寄田舍人
送趙令公西京㽜守
送同年劉司諫通判西都
賀范舍人再入西掖
閣下詠懷
閣下暮春
舍人院竹
省中苦雨(二首)
成武縣作
釋褐来成武初官且自強位卑松在澗俸薄葉經霜雨菌
生書案飢禽啄印床猶驚寫秋卷槐砌落花黃
寄碭山主簿朱九齡
閑思蓬島會羣仙二百同年最少年利市襴衫抛白紵風
流名紙寫紅牋歌樓夜晏停銀燭柳巷春泥汚錦韉今日
折腰塵土裏共君追想好凄然
寄金臺主簿傳翺
徤羡魚臺景最奇鮑參軍到語多時(時林法椽来自魚臺因言烟水之興故有)
(此句)波平綠野懸魚網木脫空城露酒旗錦擲鮮鱗紅撥刺
雪翹寒鷺白䙰褷仍誇縣尹風騷客應有秋来唱和詩
寄寕陵陳長官
吏隱寕陵縣琴堂枕古河家山隔江遠風雨過&KR0657;多假日
親尋藥公庭自種莎相逢如舊識執手動勞歌
寄金鄕張贊善
年少辤榮自古稀朝衣不着著斑衣北堂侍膳侵星起南
畆催雨耕冐雨歸種竹野塘春筍脆採蘭幽澗露牙肥伊
予自是徒勞者未得同尋舊釣磯
赴長洲縣作(二首)
移任長洲縣扁舟興有餘蓬高時見月棹稳不妨書雨碧
蘆枝亞霜紅蓼穗疎此行紆墨綬不是爲鱸魚
其二
移任長洲縣辭親淚滿衣折腰雖未免搔首欲何歸曉白
霜華重晴紅栗葉飛江頭鷗鳥在應怪不忘機
惠山寺㽜題
吟入惠山山下寺古泉閑挹味何嘉好抛此日陶潜米學
煮當年陸羽茶猶負片心眠水石略開塵眼識烟霞勞生
未了還東去孤棹寒蓬宿浪花
遊虎丘寺
寺墻圍着碧孱顔曾是當年海湧山盡抱好峯藏院裏不
教幽景落人間劍池草色經冬在石座苔花自古斑珍重
晉朝吾祖宅一廻来此便忘還
寄獻潤州趙舍人(二首)
南徐城古樹蒼蒼衙府樓臺盡枕江甘露鍾聲清醉榻海
門山色滴吟䆫直廬久負題紅藥出鎮何妨擁碧幢聞說
秋来自高尚道裝笻竹鶴成雙
記言彩茟罷摛華郡閣高閑似道家琴院坐聽江寺磬郡
樓吟見海山霞春園遺母親燒筍夜榻㽜僧自煮茶應笑
陶潜未歸去折腰奔走在泥沙
寄毗陵劉博士
毗陵古郡接江堧赴任琴書共一船下岸且尋甘露寺到
城先問惠山泉秋蟾吐檻供吟興野鶴隈床伴醉眠官散
道孤詩格老筭應雙鬢更皤然
謝柴侍御送鶴
两朵春雲墮世間霜臺乞與縣僚看骨含仙氣生来瘦羽
插天風過處寒唳别繡衣聲寂寞舞隨藍綬意闌珊今朝
䆫外頻相顧應怪頭無獬豸冠
官舍書懷呈羅思純
同年事分幾般同墨綬逶迤一郡中仙桂並枝攀月魄縣
花交影笑春風分莎種就尋僧逕借竹編成養鶴籠公暇
不妨閑唱和免教来往逓詩筒
除夜寄羅評事同年(三首)
歲暮洞庭山知君思浩然年侵曉色盡人枕夜濤眠移棹
燈搖浪開䆫雪滿天無因一乘興同醉太湖船
其二
除夜在天涯共君同憶歸夢中傾夀酒堂下着斑衣臘雪
通宵舞梅花到處飛更堪洞庭宿愁思倍依依
其三
郡僚方賀正獨宿太湖稜階下羞為吏船中袛載僧折梅
和薄雪煮茗對孤燈應笑排衙早寒靴踏曉冰
陸羽泉茶
甃石封苔百尺深試茶嘗味少知音唯餘半夜泉中月㽜
得先生一片心
投柴殿院(三十韵)
南面修文德東吴納土疆蒼生思撫育丹詔擇循良烏府
官新轉龍頭桂舊香渡江驄馬瘦地垂繡衣長綸閣材知
屈蘇臺俗必康恩流一車雨威凛栢臺霜休假尋山寺行
春泊野塘白公是前政魯望有維桑求瘼心雖切頥神道
豈妨煎茶虎丘升搗藥木蘭堂筍蕨供家饌園林着道装
擊笻教鶴舞收橘待僧嘗迎使朝衣稳娱賓綺席張犬聲
銷巷陌鶯舌動笙簧冷句題秋葉孤琴貯夜嚢歌摟寒月
白飲舫晚波凉官業除苛法家風襲雅章(故兵部員外郎自牧之子兵部)
(以詩名擢第)豸冠危肅物象簡醉横床熊軾寕淹久鼇頭譽轉
芳南園休命侶北闕即徵黃清貴容誰見遭逢合自強字
人叨屬邑畏德每循墻多品知懸隔孤危俟薦揚折腰休
太息青眼異尋常岱岳容拳石滄溟納濫觴扶搖如借便
羽翼必高翔從事員多闕徒勞跡可傷金臺雖載築珠履
未成行始隗前言在依劉後進光免教青史上徒美一燕
王
東鄰竹
東鄰誰種竹偏趁稱長官心月上分清影風来惠好音低
枝疑見接迸筍似相尋多謝此君意墻頭誘我吟
南園偶題
天子優賢是有唐鑑湖恩賜賀知章他年我若功成去乞
取南園作醉鄕
戲贈嘉興朱宰同年
縣前蘇小舊荒墳應作行雲入夢頻猶勝白公尉盩屋庭
花剛喚作夫人(朱未婚)
春日官舍偶題
薄宦苦流離壮年心已衰鸎花愁不覺風雨病先知曉月
晃竹屋寒苔疊槿籬無人慰幽寂庭柳自低垂
寄獻翰林宋舍人
金鼎鹽梅偶未和位高猶說野情多宫墻月上開琴匣道
院風清響藥羅㽜客旋燒含露筍倩僧教種耐霜莎孤寒
知有為霖望未忍江頭釣淥波
吴江縣寺㽜題
松江江寺對峰巒檻外生池接野灘幽鷺静翹春草碧病
僧閑說夜濤寒晨齋施筍唯溪叟國忌行香祗縣官盡日
門前照流水塵纓渾疑濯汍瀾
獻轉運使雷諫議(二首)
當年辭氣壓朱雲老作皇家諫諍臣章䟽罷封無事日朝
廷猶指直言人題詩野舘光泉石講易秋堂動鬼神棘寺
下僚叨末路齋心唯碩秉陶鈞
其二
江南江北接王畿漕運帆檣去似飛父子有才同富國君
王無事免宵衣屏除姦吏魂應喪養活疲民肉漸肥還有
文埸受恩客望塵情抱倍依依(時諫議子有終為淮南轉運)
羅思純鶴斃為四韵吊之
雪乾朱澹殞仙姿千歲無徵事可悲埋瘞肯饒鸚鵡塚飛
鳴不到鳳凰池遺翎尚在飄松逕舊跡猶存傍槿籬應得
羽尸假術夜来何處啄靈芝
即席送許製之南曺省兄衮
梅爛荷圓六月天歸帆高背虎丘烟到時自是成行雁别
處休聽滿樹蝉賣劒為賖吴市酒擕家猶借洞庭船待看
春牓来江外名占蓬莱第幾仙
中元夜宿餘杭仙泉寺㽜題
祭廟廻来略問禅(時以歲旱山廟祈雨退宿于寺)蘚檣莎逕碧山前風䟽
遠磬秋開講水響寒車夜救田藍綬有香花菡蓞竹䆫無
寐月婵娟自慙政術貽枯旱忍卧松隂漱石泉
贈草庵禅師
陽山山下草庵深(陽山一名餘杭)寂寂香燈對遠岑莫怪相看揔
無語坐禅為政一般心
言懷
宦途日日與心違人事紛紛任是非却為遊山置行李漁
家船舫道家衣
題響&KR1231;廊壁
廊壊空㽜響&KR1231;名為因西子遶廊行可怜伍相終朝諫誰
記當時曳履聲
中秋月
何處見清輝豋樓正午時莫辤終夕看動是隔年期冷濕
流螢草光凝宿鶴枝不禁雞唱曉輕别下天涯
贈採訪使閤門穆舍人
經略十三州東南帝不憂二年辤玉砌幾夜夢珠旒旌旆
雖遐適江山是勝遊風謠隨處採民瘼盡心求報國機鈐
密供吟景象幽煮茶溪畔寺望月海邊樓步武思龍尾琴
書在鷁舟聽泉調玉&KR0942;拂石試銀鈎古畫多收買新詩寡
和詶酒醒聞瀑響睡起見潮頭奉使時將久歸朝禮必優
一麾先出守萬戶待封矦遇主當宜貴遺材亦合收此身
居下位無路畫良籌已悔田園廢堪驚鬢髮秋憑誰念寒
苦秪自擬歸休僻甚陶元亮貧過魯仲由品題殊不濫清
濁肯同流復命期三接陳詩說四愁薦雄如有便還觧殺
身酬(穆好琴頗善書札)
泛吴松江
葦篷疎薄漏斜陽半日孤吟未過江唯有鷺鶿知我意時
時翹足對䆫&KR0657;
獻轉運副使太常李博士
邦計動宸衷時賢莅浙東量寬吞渤澥氣直禀崆峒(博士燕人)
捧詔瑶池下辤班玉筍中饋粮蕭相國制禮叔孫通舉措
敦儒行談諧有古風冀方思舊政(博士前理冀冀人懷之)江表佇成
功吏畏嚴霜白民歌爱日紅勤王雖運智修道豈妨公旋
種烟莎逕閑科雨竹叢養成丹頂鶴瘦盡雪花驄移石情
無&KR0786;抄書俸不充晨餐燒露筍秋句寫霜楓棋閣連花塢
書䆫映燭籠僧傳栽樹法客獻逓詩筒飲席螺為盞吟舟
葦作篷按琴苔院冷搗藥月堂空清白成家計操修逹聖
聰即徵歸象闕清秩冠鴛鴻
蘇州寒食日送人歸覲
江城寒食下花木慘離魂幾宿投山寺孤帆過海門篷聲
潑火雨柳色禁烟村定省高堂後斑衣减淚痕
春晚遊太和宫
數里新萍夹岸莎春来乘興宿烟蘿隨風蝴蝶顛狂甚當
路花枝採折多綘節參差抽苦筍翠鈿狼籍撤圓荷湖山
滿眼不休去空羡魚翁雨一蓑
再泛吴江
二年為吏住江濱重到江頭照病身滿眼碧波輸野鳥一
蓑疎雨屬漁人隨船曉月孤輪白入座晴山數點春張精
靈還笑我綠袍依舊惹埃塵
筍
數里春蹊獨自尋迸犀抽錦亂森森田文死去賓朋散抛
擲三千玳瑁簮
其二
綠玉脩脩冷罩烟一溪春雨洗婵娟不知徐福歸何處丱
女童男泣海田
其三
一夜春雷起舊根亂披烟籜出溪門稚川龍過頻回首認
得青青數代孫
官舍書懷呈郡守
年来潘令鬢初凋瘦馬青山恥下僚藥債漸多醫宿疾宦
情猶切戀眀朝空江梅雨添幽欝古縣槐花鏁寂寥賴有
郡矦知己在每憐憔悴貰金貂
贈毋中舍
嶺表榆關路嶮巘頒條持節两無辤四方自是男兒事萬
里歸来聖主知(中舍嘗奉使入番又連收嶺外二郡由是知名)磧雪奮行閑入夢
貪泉曾飲别㽜詩如今己見功名立休憶當年一桂枝
贈贊寕大師
詔修僧史浙江濱萬卷書中老一身赴闕尚㽜支遁馬援
毫應待仲尼麟溟濛松雪影松窗曉狼籍苔花竹院春還
許幽齋暫相訪却慙陶令滿衣塵
題錢塘縣羅江東手植海棠
江東遺跡在錢塘手植庭花滿縣香若使當年居顯位海
棠今日是甘棠
武平寺㽜題
縣齋東面是禅齋公退何妨引鶴来長愛座中如洞府却
慙衣上有塵埃竹聲冷撼秋窗雨山影青籠曉院苔最憶
去年飛雪裏煮茶煨栗夜深廻
贈湖州張從事
前年春牓亞龍頭詞賦曾推第一流上直未歸紅藥院供
吟先得白蘋洲酒醒野寺烹山蕨公退溪亭狎海鷗自是
吴門折腰吏滿衣塵上為君羞
送李中舍罷蕭山赴闕
吏歸江東五六年歸時猶戀好山川野僧送别擕詩句瘦
馬臨𡵨當酒錢吴苑醉逢梅弄雪隋堤吟見柳垂烟自言
更共秋濤約未捨西興一釣船
寄主客安員外十韵
罷郡歸蘭省還愁到帝鄕趁朝騎瘦馬賃宅住閑坊命服
紆春草吟髭鑷夜霜有心憶雲水無語狎班行藥債經年
欠文編滿箧藏教兒誦詩賦倩客賣嚢装尋寺誰同步㽜
僧自拂床舉公投卷軸時相覓文章窮逹君雖了沉淪我
亦傷何當昇大用吾道始輝光
和郡僚題李中舍公署
樹影池光映曉霞綠楊隂下吏排衙閑拖屐齒妨横筍静
拂琴床有落花地脉暗分吴苑水厨烟時煮洞庭茶青宫
詞客多閑暇按曲飛觴待歲華
送奉常李丞赴闕
江城方話舊捧詔去長安宦路相逄少鄕情叙别難烟波
迷曉渡風雨動春寒初夏應回首重期看牡丹
題張處士溪居
雲裏寒溪竹裏橋野人居處絶塵囂病来芳草坐漁艇睡
起殘花落酒瓢閑把道書尋晚逕静移茶鼎洗春潮長洲
懶吏頻過此爲愛盤飱有藥苗
初拜拾遺遊瓊林苑
關宴曾遊此綴行五年爲吏别仙鄕杏園鶯蝶如相識應
在重来蒨綬香
舘中春值偶題
御柳差差拂禁墻菲才何事直仙鄕坐聞雞唱皇宫近睡
枕魚鬚白日長簾掛蘚庭微雨霽研添桐井落花香春風
老盡詩情淡翻卷青編獨繞廊
寄贊寕上人(時上人進新修高僧傳有詔赴闕)
支公兼有董狐才史傳修成乙夜開天子遠酬丹詔去高
不出白雲来眉毫久别應垂雪心印休傳本似灰若念重
瞳欲相見未妨西上一浮杯
歲暮偶書寄蘇臺舊僚友
吴門吏隱過三年何事陶潜捧詔還步武已趋龍尾道夢
魂猶憶虎丘山花開茂苑誰同醉雪滿梁園獨掩關會待
他年求郡印劔池重遶碧潺潺
朝退偶題
吏隱金門秪似閑退朝窮巷懶開關經年不到公卿宅五
日空隨侍從班禁漏出花寒歴歴御泉通市細潺潺功名
未名立年猶少争忍擕琴去舊山
送王司諫赴淮南轉運
白獸樽前侍玉除暫分邦計别宸居映淮風月供吟茟拱
極星辰伴使車别岸酒濃桑葉落野亭霜薄菊花疎東南
莫作三年調紅藥香繁在直廬
送郝校書從事相州
提茟從戎别帝鄕官清兼領校書郎將軍幕下紅蓮媚詩
客袖中丹桂香吟倚旌旗春過雨醉聽刁斗夜含霜金臺
莫作多時計非久應歸振鷺行
獻僕射相公(二首)
罷調金鼎道光輝聞說閑園自種薇書院日斜春睡覺沙
堤人静早朝歸吟穿竹逕僧同步醉遶花庭蝶上衣却恐
優游未終歲台星依舊照黃扉
其二
五年黃閤掌陶甄憂國翻成两鬢斑初到廟堂温樹冷暫
收霖雨岳雲閑春園領鶴尋芳草小閣㽜僧畫遠山惟有
門生苦求見竹齋院一開關
賀李宗諤先輩除校書郎
祕省官清住帝鄕春来春牓探花郎未吟紅藥歸西掖且
着青衫侍北堂射策更期揮徤筆騎驢猶得醉閑坊同年
佐邑應相羡衣上芸香雜桂香
送夏矦正言㐮陽迎親
蘭省方讎乙夜書㐮陽迎侍暫脂車揮毫偶未歸綸閣衣
錦何妨奉板輿峴首碑前㽜馬足鹿門山下宿僧居漢臯
遊女曾相識應觧鳴璫換佩魚
送鞠評事宰蘭溪
東下蘭溪數十程幾多山水入圖經科名舊捷仙人桂縣
界遥看婺女星琴院静籠江樹綠敕樓高對海峰青三年
吏隱無嗟嘆百里封疆似畫屏
送查校書從事彭門
佐幕徐方鬢未秋官升芸閣更風流姓名舊在鸎遷牓詩
什重題燕子樓漸有俸錢供藥債應無歸夢到漁舟公餘
時上臺頭寺珠履金貂共勝遊(曺侍中為徐帥)
送史舘趙寺丞出宰咸陽
縣連秦漢舊離宫分付詩人勝武功帶職遠辤書殿去擕
家深入畫圖中庭莎曉潤終南雨檻竹寒搖渭水風百里
封疆三舘客折腰休歎似陶公
送田舍人出牧淮陽
藥樹吟多且握蘭藹然公議滿朝端西垣罷直蒼苔冷南
郡行春綠野寬蒨旆出過應曜墓棠隂潜上伏犧壇鄕心
休夢峨眉雪會頋青蒲憶史丹
送羅著作奉使湖湘
使星纏次入長沙曉别延英去路賖數刻漏中承密旨幾
重湖外奉皇華山行馬拂湘川石寺宿僧供岳麓茶廻日
期君直西掖當階紅藥正開花
送夏侯正言奉使江南
百舌關關麥壠青遠山迎馬翠如屏禁中已誦相如賦江
外猶看使者星衣拂茶烟尋水寺枕欹梅雨泊沙汀歸期
莫過中秋節侍宴甘泉月滿庭
送舘中王正言使交趾
乘軺南下興何長大半江山是故鄕蠻府好迎天上使朝
賢不為槖中装犀牛出水挨銅柱颶母扶空卸海檣復命
丹墀莫經歲北門西掖待翺翔
七夕應制
斜漢横空瑞氣浮橋邊烏鵲待牽牛長生殿冷時無事乞
巧樓多歲有秋菡蓞晚花清露濕婵娟新月暮烟收華封
禱祝華胥夢誰道神仙不可求
送柴郎中使高麗
初過清眀野色繁柳花榆莢撲軺軒中臺應宿郎官貴外
國占星使者尊海水無波分島㠘扶桑見日認藩垣東夷
休請蕭夫子好把詩書問状元
送羅著作两浙按獄(著作嘗宰蘇州吴縣)
使印星車適舊遊陶潜今日在瀛洲科條盡曉三千罪囹
圄應空十二州蒨綬有香籠驛馬皇華無暇狎沙鷗歸来
重過姑蘇郡莫忘題名向虎丘
賀温正言賜紫
密䟽封来乙夜看延英召對議安邊榮頒紫綬同三品舊
賜朱衣未一年白獸捧樽斟御酒金魚垂鬛惹爐烟從今
便有公卿望休夢天台瀑布泉
送光祿王寺丞通判徐方
通倅徐方蒨綬新老莱衣服暫離身家君蓮幕開&KR0550;事(少儀)
(丈人頃年載茟徐方訪聞今通判&KR0550;即翩翩𪠘宇也父子繼處士人榮之)府帥金貂耀縉紳戲
馬臺荒春寂寞斬蛇鄕古樹輪囷公餘應長吟滋味好寄
西垣寓直人
謝同年黃法曺送道服
鮑照貽我羽人衣下日何妨盡日披老来自堪將野鶴客
来休更佩金龜官供謾說青綾被(漢尚書郎更直建礼門給青綾被今西掖之任)
私便全勝白接䍦未脫朝簮戀眀主耿懷空作謝君詩
送馮學士入蜀
錦川宜共少年期四十風情去未遲蠶市夜歌欹枕處峨
嵋春雪倚樓時休誇上直吟紅藥多羡乘軺聽子規莫學
當初杜工部因循不賦海棠詩
和陳州田舍人㽜别(五首)
宛丘分理籍賢眀暫輟詞臣撫百城職罷掖垣人共惜郡
連京輔自爲榮休吟紅藥階前色且聽長淮枕上聲駐馬
都門相别處柳黃莎碧上林鶯
其二
東風初暖酒難銷五馬行春罷趁朝道畔棠畔同召伯階
前蓂莢别唐堯下車正是嘗新筍得句何妨寄舊僚預想
郡齋公宴虎桃花凝露柳垂條
其三
演綸多暇每封章暫去頒條道更光郡吏好排紅粉妓史
君曾是紫微郎樓臺有月新出詩囹圄無人綠草長地接
清淮足佳致水村烟塢似魚鄕
其四
淮陽冰綻柳條新風物暄妍土俗淳捧詔暫辤雙闕路勸
農深入四郊春茶烟静拂聽琴鶴榖輕籠鋤麥人贏淂褰
帷恣吟興落花飛絮滿車茵
其五
頒條京輔近吾君政術高于召信臣道服日斜披鶴&KR0769;藥
畦春暖步龍鱗歸朝莫指三年調化俗應蘇一郡人願作
淮陽去思頌與君刊石慰陳民
賀將作孔監致仕
泣辤眀主挂冠簮便約幽雲老舊林朝請罷来頻典笏田
園歸去只擕琴焚香静院當山色聮藥空庭避竹隂一子
得官三品䘵未饒疎傅有黃金
送密直温學士西京遷葬
錦衣西去道何光卜築伊川舊釣鄕㽜守開筵親舉白故
人垂淚看焚黃重尋泉石應多感旋插松楸未着行一月
歸程如有暇雲間時到讀書房
寄田舍人
出處昇沉不足悲羡君操履是男兒左遷郡印辤綸閣直
諫書嚢在殿帷未有僉諧徵賈誼可無章䟽雪微之朝行
孤立知音少閑步蒼苔一淚垂
送趙令公西京㽜守
勲業與誰同蕭何第一功两朝行直道萬國變淳風微恙
妨三接辤榮動四聰白麻宣上閣清洛守離宫譲表廻宸
翰朝辤泣舜瞳對深移五刻官重帶三公鳳浴荀池暖龍
蟠洛邑雄位尊非借寇神爽近維嵩導騎香塵細肩輿曉
霧籠下車鶗鴂語開宴牡丹紅温樹深巖夢甘棠蔽芾叢
趨庭採蘭子投刺茹芝翁廣化如靈鷲天津似綵虹先皇
陵樹老白傳影堂空春饌思山蕨秋屏畫水葓御泉通𪠘
宇禁柳映簾籠元老優游盛眀君眷注隆更湏歸相府特
地代天工永佐千年運重頒九錫弓不同崔四入正在離
亂離中
送同年劉司諫通判西都
元老㽜司卧雒陽諫官通理輟鴛行仲宣舊佐紅蓮幕裴
度新開綠野堂幾處古碑停馬讀到時春筍約僧嘗香山
居士真容在為我公餘奠一觴
賀范舍人再入西掖
再入承眀舊直廬腰間仍得佩金魚(舍人前在綸閣猶是朱紱)重批漢
武求賢詔曾上東方自薦書(舍人早歲自諫垣上書自比東方朔送入閣下)紅藥編
章應感動紫泥封檢未生疎樊川杜曲休勞夢日日延英
侍玉除(舍人前自綸閣出知永興故有樊川杜曲之句)
閣下咏懷
正向承眀戀直廬年来華髮已侵梳(予年三十八始見白髮)官清自
比乘軒鶴心小還同畏網魚西掖永懷王閣老(故兵部王侍郎入)
(西掖三十餘年屬纊之際方有貳卿之命)北門堪歎扈尚書(故承旨扈公在两制三十年不能引)
(退以至老病不任宿直始有正有正卿之命)會當辤䘵東陵去數畆瓜田一柄鋤
閣下暮春
詔書稀少日何長閑枕通中睡一埸院吏報来丞相出紫
微花影上東廊
舍人院竹
封了詞頭遶砌行此君相伴最多情西垣不宿還堪恨辜
負夜窗風雨聲
省中苦雨(二首)
霏霏連晝復連宵紅藥蒼苔也寂寥唯有御溝堤畔柳拂
簷遮檻不勝嬌
其二
醉魂吟魄共悽悽簷溜窗風冷切肌階下怒蛙休跳躍浮
雲遮日不多時
王黃州小畜集卷第七
