王黃州小畜集卷第三
古調詩
詶种放徵君
寄獻鄜州行軍司馬宋侍郎
寄題陕府南溪兼簡孫何兄弟
七夕
讀漢文紀
合崖湫
吾志
携稚子東園刈菜因書觸目寄均州宋四閣
長
四皓廟(二首)
不見陽城驛
感流亾
除夜
竹䶉
觀隣家園中種黍示嘉祐
𬞞食示舍弟禹圭并嘉祐
酬种放徵君(二百韻此篇命為首重高士也)
太歲在辛卯九月萬木落是時太隂虧占云臣道剥王生
出紫微譴逐走商洛扶親又抱子迤邐過京索弊車載書
史病馬懸嚢槖西都不敢住空負香山約閿鄕正南路秦
嶺峭如削肩輿礙巨石十步三四却妻孥亦徒步磧礫不
容腳山店盖木皮煙火渾燻灼夜深聞贙虎全家屢驚戄
山泉何縈回切冽無橋彴卸鞍引羸蹄觧襪事&KR0621;屫晨瀾
髮可鑑朝涉脛如斮商山六百里天設皆巖崿上洛在其
中狴牢曾未若逐臣自可死何必在遠惡刺史不我顧古
寺聊淹泊卜居襍民甿致養無精糳知道由自寬有親強
為樂側聞种先生終南卧雲壑長沮既躬畊元禮仍開學
王績婦未娶介㓗翹孤鶴之推母偕隱教誨脩天爵詩情
亦嗜酒道氣不服藥田衣剪荷芰野飰烹茞葯霧豹澤文
彩冥鴻避矰繳肯從羔鴈聘唯恐簪裾縛如何宋右史斥
鷃議鵰鶚(𧺫居舍人宋維翰奏种放隱居終南乞量才錄用頗為識者所笑)玄纁與丹詔
恩禮誠非薄仍敕京兆府敦諭辤恭恪先生戀板輿純孝
心堅確散髮走烟巒拜章謝恩渥巨材猶在澗大玉不出
璞使者遂空廻軟軟何寂寞賢母召徵君庭責詞嗃嗃胡
為事章句漏名入街郭府縣汚我山胥徒噪吾幄以兹近
聲利安得成高邈誓將徙竆谷庶可逃諠濁先生拜引過
為夀開樽杓陶陶又熙熙何啻聞竽籥人傳到遷客面目
敦(音堆)慙怍器小識不遠當年事頭角遭時得一第游宦
何齷齪逐羶甚蚍蜉闘耀同&KR2919;&KR2883;宰邑乏弦歌諫垣無謇
諤便蕃朱紫綬僭忝絲綸閣方號騤騤龍已困狺狺㹱待
罪始知非咄哉昧先覺一聆高世行罪髮庸可擢忍耻賦
三章塵埃寄寥廓明年會恩宥量移井蛙躍靡暇謁南山
征途望西嶽黃河波洶湧白逕苔班駁中條圍觧縣五老
烟齪齪此焉為郡副烏敢事隕穫籠禽幸未死尚且謀飲
啄米呼村婢舂樵雇山僮斫餵馬捽寒蕪看書爇秋籜信
口亦吟哦放心無適莫君恩已絶望人事終難度相府一
張紙喚𧺫久屈蠖誠知有梁棟未忍棄榱桷五城天上開
三殿雲間卓重取故衣冠籠褁山猱玃病翼淂風雲壊墻
勞赭堊諫官與史氏舊職聊羈絡舉袖拂石螭凝眸睨金
雀冥心想前事一梦何揮矐長恐先生聞倚松成大噱關
中用友来遺我神仙作繁華遠客騎錚鏦美人錯古澹啜
鉶羹文雅鏗木鐸千言距百韻旨趣何綽綽孰念氣如虹
飜然輕抵鵲俊甚麻姑抓快比屠門嚼渾金豈在鎔尺璧
寕施琢愈風齊捧檄忘味同聞樂致之向懷袖日夕芬蘭
若褒我塵俗韻鉛刀化干鏌同聲必有應過實還疑謔盛
夸山中事雲屋張霞幕蘭芽含露採石髓和煙酌巢由泉
滌耳園綺芝盈握有時上絶頂星斗近可摸下視塵世人
營營以螶&KR2577;男兒既束髮出處岐路各苟非秉陶鈞即去
持矛槊致主比唐虞安邊如衛霍不爾為逸人深居返吾
朴胡然自碌碌名節日銷鑠行年過半世功業欠圭勺無
術鑄五兵使民興錢鎛無材統六師逐寇開沙漠空言說
王道肆目看人瘼多慙指佞草虚效傾心藿一覧大雅文
𧺫予亦何博况兹山野性謨畫昧方略搔首謝朝簪行將
返耕鑿
寄献鄜州行軍司馬宋侍郎
鉅賢如木鐸一振聲盖代丈人文曲星譴謫落卞界辭源
發崑崙意盡若到海昔在神德朝少秀負文彩擢第應制
舉召試拂華盖醉揮拔萃判一字不復改傳寫遍都下紙
貴無可買一命佐著作芸閣垂纓珮謌詩數千首人口炙
與鱠志大輕俸錢痛飲負酒債庸蜀既即叙出命玉津宰
題柱薄長卿銘閣笑張載錦水清見髮峨嵋綠于黛物華
曾不負詩酒聊自待旨甘豈擇禄印綬久不觧陶潜腰任
折萊子衣有彩蹉跎歷四邑塵土不可擺吾皇在藩邸聞
名四聦駭即位未浃旬獨許延英對相見恨已晚欣然契
嘉會諫官聊假道紫微遽真拜制誥復西漢碑板楬東岱
金鑾赴夜召顧問及遠大白麻幾千紙意出元白外薦賢
恐不及誘善曾無怠當朝自獨步晚節亦泛&KR0738;有別樂聞
韶無譏詩自鄶賤子在廣埸知見殊流軰進士數且千馳
騖稱俊邁人人握靈蛇許我珠無纇超拔冠多士權貴不
前礙御前中科第閣下備寮寀詎惟師碩德常許接佳話
國朝大手筆日夕期鼎鼐胷中泰山雲舒卷何霮䨴言下
傳巖蓄縮未霶霈吾道遂難行一旦同得罪典午信冗散
貳車更狼狽商於甚僻陋鄜畤近山塞共月踰千里便風
無一介何當遂乘桴侍坐浮渤澥大笑引湻風樽前一長
噫今兹當委順自昔無芥蠆投詩助醉吟入室生徒在
寄題陕府南溪兼簡孫何兄弟
申湖在陕服自昔名所重許昌遺唐律人口尚傳誦舊迹
固蓁莾勝槩猶出衆前年謫商於過此方憂恐無暇濯溪
泉惻惻心甚痛量移遇恩宥方寸稍放縦故人孫漢公勤
懇事迎送柅車得三宿延我入溪洞春殘尚有蝶夏首始
見蝀朱櫻實頗繁黃鳥聲亦哢地幽接府署亭高瞰村壟
縈砌水逶迤入簷山巃嵸鯉翻自躍金蝸曳焼餘汞石危
君子介筍亂小人勇虛凉集鷗鷺爽塏無蚊蠓芰葉巧如
剪萍根密非種逕苔自斑駁岸草互蓊菶官醖綠開缾時
果青出籠醉中猛別後依約似一梦唯愁當要蹃時復棲
闒茸解梁雖近山墝埆費耕撞(音董)常風有盬南日夕塵塕
埲雲泉既遼遠草樹非秀聳况兹炎蒸月縶縛何所動𬗟
懷八龍會南溪與誰共棣萼本多才甘棠應少訟枕簟與
琴書鴒原聊自奉篇章取李杜講貫本姬孔古攵閱韓柳
特策開晁董清吹席上来當暑閑冰凍菱脆擘瓊枝瓜甘
浮蜜筩氣秋綠篠戰露曉圓荷捧照湖小賀監溪堂輕馬
摠此景且不同此懷可長慟平生好泉石况復官散冗近
聞田紫微漣水許就俸(田舍人量移單州表乞就漣水召詔許之)援例苟得請
申湖當入用終老占溪居卧看秋泉湧
七夕(商州作)
去年七月七直廬閑獨坐西日下紫微東窗暈青瑣露柳
蜩忽鳴風簾燕頻過寂寂紅藥瑎槿花開一朵時清無詔
誥性澹忘物我兀然何所營横枕通中卧萝入無何鄕蛺
蝶甚么麽孰謂處深嚴自得放慵惰中官傳宣旨御詩令
屬和驚𧺫儼衣冠拜舞蒼苔破逸翰龍蛇走雅調金石播
洋洋百世音乃𢋫強牽課暮隨丞相出自謂天上墮歸来
備乞巧酒肴間瓜果海物雜時味羅列繁且夥家人樂熙
熙兒戲舞娑娑(叶韻蘇可反)寵辱方若驚倚忽成&KR0852;九月謫商
於羈縻復窮餓鳳儀困鴟嚇驥足翻鼈跛山城已僻陋旅
舍甚叢脞夏旱麥禾死春霜花木挫吾親極衰耄吾命何
轗軻稚子啼我前孺人病我左玄髮半凋落紫綬空垂拖
客計魚脫泉年光蟻旋磨昨夜枕簟凉西郊忽流火河漢
勢清淺牛女姿婀娜商土本磽&KR2294;商民久勞癉霜旱固不
支水潦復無柰(是歲商山秋大水)居人無艱食行商不通貨郡小
數千家今夕唯愁呵(呼可反)吾兒索來禽(即林禽)傾市得一顆
舉家成大笑愁眉略舒嚲自念一歲間榮辱兩偏頗頼有
道依據故得心安妥窮乎止旅人逹也登王佐匏瓜從繫
滯糠粃任揚簸批鳳不足言失馬聊自賀委順信吾生無
可無不可
讀漢文紀
西漢十二帝孝文最稱賢百金惜人力露臺艸芊眠千里
却駿骨鸞旗影遷延上林慎夫人衣短無花鈿細柳周將
軍不拜容櫜鍵覇業固以盛帝道或未全賈生多謫宦鄧
通終鑄錢謾道膝前席不如衣後穿使我千古下覧之一
泫然頼有佞倖傳賢哉司馬遷
合崖湫
合崖何嵌&KR3786;湫水何浺瀜渟汚暨積潦滯泥(去声)不朝宗有
時見鬼怪無人薦王公止可飲麋鹿未當産蛟龍山甿自
神之祠祀衆口同今春商於旱太守職憂農先請境内山
熊耳有如聾乃迎是湫水盈乎素缶中州民與郡吏覡女
雜巫童朝祈又夕禱拜起虔且恭馨爐復奠爵牲幣潔而
豐適與天雨會三日勢濛濛致謝送水歸盡禮有始終水
旱盖定數災祥與政通傳巖道喪久咄爾貪天功
吾志
吾生非不辰吾志復不卑致君望堯舜學業根孔姬自為
志得行功業如臯䕫既登俊秀科又在清切司諫紙無直
言綸誥多媿辤黾勉爲何事親老與妻兒一旦命執法嫉
惡寄所施丹筆方肆直皇情已見疑斥逐深山中窮辱何
羸于張及不得安用此生爲(子定國張釋之)
携稚子東園刈菜因書觸目寄均州宋四閣長
大鷰引新雛小鵶哺老烏青青樹木間禽鳥聲歡娱我携
二稚子東園擷春𬞞可以奉晨羞采采供貧厨非肉誠不
飽割身實無餘𬗟懷宋閣老同日出京都謫宦不携家留
妻事老姑塊然武當下此樂固亦無
四皓廟(二首)
秦皇焚舊典漢祖溺儒冠萬民在塗炭四老方晏安白雲
且高卧紫芝非素餐南山正優游東朝忽艱難高步揖萬
乘拂衣歸重巒飛鴻自冥冥束帛徒戔戔古廟對山開清
風向人寒更無隱遁士空有賓客官况我謫宦来塵跡汚
祠壇朝衣慙蕙帶佩玉媿紉蘭或依階下樹陶暑解馬鞍
或借廟前水乘秋把魚竿吾道多齟齬吾生利盤桓豋山
殊未倦飲水聊盡驩精靈莫相笑此意樂且盤
其二
小言望小利載在禮經中遂有鷹犬軰拔劍各争功一出
定萬乘去若冥冥鴻寂寂千古下孰継採芝翁
不見陽城驛(有序)
予爲兒童時覧元白集見唱和陽城驛詩時
稹貶江陵過商山感陽道州而作是詩也且
改驛為避賢郵不忍呼其諱也樂天在翰林
得而和之又見杜紫微富水驛詩題下觧云
富水驛舊名與陽諫議同卒章曰驛名不合
輕移改留警朝天者惕然湻化二年秋九月
予自西掖左宦商於訪其驛即無有也驗之
圖經求諸郡境則冨水地存而驛廢陽城之
號遂莫知矣囙作古風詩申明三賢之作且
以不見陽城驛為首句至于道州之行事元
詩盡之矣此不復云
不見陽城驛空吟昔人詩誰改避賢郵唱首元微之微之
謫江陵顦顇為判司路宿商山驛一夕見嗟咨所嗟陽道
州抗直貞元時時亦被斥逐南荒終一麾題詩改驛名格
力何高竒樂天在翰林亦和遷客詞遂使道州名光與日
月馳是後數十年借問經者誰留題冨水驛始見杜紫微
紫微言驛名不合輕改移欲遣朝天者惕然知在兹一以
諱事神名呼不忍為一以名警衆名存教可施為善雖不
同同歸化之基邇来又百稔編集空鱗差我遷上雒郡罪
譴身縶維舊詩猶可誦古驛殊無遺富水地雖在陽城名
豈知空想數君子貫若珠纍纍三章詩未冺千古名亦隨
德音苟不嗣吾道當已而前賢尚如此今我復何悲題此
商於驛吟之聊自貽
感流亾
謫居歲云暮晨𧺫厨無煙頼有可愛日懸在南榮邊高舂
已數丈和煖如春天門臨商於路有客憩簷前老翁與病
嫗頭鬢皆皤然&KR0561;&KR0561;三兒泣惸惸一夫鰥道糧無斗粟路
費無百錢聚頭未有食顔色頗飢寒試問何許人荅云家
長安去年關輔旱逐熟入穰川婦死埋異鄕客貧思故園
故園雖孔邇秦嶺隔藍關山深號六里路峻名七盤襁負
且乞丐凍餒復險艱唯愁大雨雪殭死山谷間我聞斯人
語倚戶獨長歎爾為流亡客我為冗散官左宦無俸祿奉
親之甘鮮因思筮仕来倏忽過十年峩冠蠧黔首旅進長
素餐文翰皆徒爾放逐固宜然家貧與親老覩翁聊自寬
除夜
四十強而仕禮文可遵守筮仕已十年明朝三十九自知
得禄早左宦誠宜有年雖過潘岳未爲全白首貧猶勝墨
子黔突聊供口若比張辟彊吾甘爲老醜若比太公望吾
方爲少秀任從新歲来且獻高堂夀更解金貂冠多貰商
山酒
竹䶉
商嶺多修篁蒼翠連山谷有鼠生其中荐食無厭足春筍
齧生犀秋筠折寒玉飫飽致肥腯優游恣蕃育林密鳶不
攫穴深犬難逐鳳凰餓欲死彼實無一掬唯此竹間䶉琅
玕長滿腹暖戲綠叢隂舉頭傲鴻鵠不知商山民愛爾身
上肉有鍤利其鋒有錐銛于鏃𨳩穴窘如囚洞胷聲似哭
膏血尚淋漓携来入市鬻竹也比賢良鼠兮類盲俗所食
既非宜所&KR0852;誠知速吁嗟狡小人乘時竊君禄貴依社樹
神俸盗太倉粟笙簧佞舌鳴薬石嘉言伏朝見秉大權夕
聞罹顯戮李斯具五刑趙高夷三族信有司殺者在暗明
於燭彼狡勿&KR0675;賢彼鼠無食竹
觀鄰家園中種黍示嘉祐
比鄰有閑園瓦礫雜&KR0878;𣏌未嘗動耕牛但見牧群豕今夏
赤旱天斵琢誰家子播種甚莾鹵苗稼安能𧺫秋来連月
雨柴門晝不啓新晴一携杖出戶聊徙倚重到田中立黍
稷何薿薿吐穗欲及肩鳥雀聲亦喜力穡乃有秋斯言不
虛矣向使嬾種植荒榛殊未已有書閑不讀為學還如此
𬞞食示舍弟禹圭并嘉祐
吾為士大夫汝為隷子弟身未列官常庶人亦何異無故
不食珍禮文明所記况非膏粱家左宦乏貲費商山水復
旱榖價方騰貴更恐到前春藜藿亦不継吾聞柳公綽近
代居貴位每逄水旱年所食唯一器豐稔即加籩列鼎又
何媿且吾官冗散適為時所棄汝家本寒賤自昔無生計
菜茹各須甘努力度凶歲
王黃州小畜集卷第三
