文選卷二十二梁蕭統編
唐李善註
招隠
招隠詩二首(五言居韓子曰閒静安謂之隠)
左太沖(雜詩左居陸後而此在前誤也)
杖策招隠士荒塗横古今(魯連子曰連却秦軍平原君欲封之遂杖策而去說文曰)
(杖持也方言曰木細枝曰策董仲舒士不遇賦曰懼荒塗之難踐鄭玄周禮注曰荒蕪也郭璞山海經注曰横)
(塞也)巖穴無結構丘中有鳴琴(結構謂交結構架也魯靈光殿賦曰觀其結構尚書)
(大傳子夏曰弟子受書於夫子者不敢㤀雖退而巖居河濟之間深山之中作壤室尚彈琴其中以歌先生之)
(風則可以發憤矣)白雪停隂岡丹葩曜陽林(尚書大傳曰相與觀乎南山之隂高)
(誘戰國策注曰山北曰隂爾雅曰山脊曰岡鄭玄周禮注曰陽木生於山南也)石泉潄瓊瑤纖
鱗亦浮沉(楚辭曰飲石泉兮蔭松柏潄猶蕩也毛萇詩傳曰瓊瑤美玉也)非必絲與竹
山水有清音(禮記曰絲竹樂之器也)何事待嘯歌灌木自悲吟
(毛詩曰其嘯也歌又曰集于灌木毛萇詩傳曰灌叢也南都賦曰寡婦悲吟)秋菊兼糇糧幽
蘭閒重襟(楚辭曰朝飲木蘭之墜露夕餐秋菊之落英毛詩曰乃裹糇糧毛萇曰糇食也楚辭曰紉)
(秋蘭以為佩然蘭可為佩故以間襟也)躊躇足力煩聊欲投吾簪(言世務勞)
(促故足力煩殆也韓詩曰搔首躊躇阮嗣宗奏記曰負薪疲病足力不強鄭玄毛詩箋曰聊且略之辭蒼)
(頡篇曰簪笄也所以持冠也)
經始東山廬果下自成榛(王隠晉書曰左思徙居洛城東著經始東山廬)
(詩毛詩曰經始靈臺高誘淮南子注曰叢木曰榛小栗小棘曰榛)前有寒泉井聊
可瑩心神(周易曰井洌寒泉廣雅曰瑩磨也)峭蒨青蔥間竹柏得其
真(峭蒨鮮明貎孫卿子曰桃李蒨粲于一時時至而後殺至於松柏經隆冬而不彫蒙霜雪而不變可謂)
(得其真矣)弱葉棲霜雪飛榮流餘津爵服無常玩好惡
有屈伸(言爵服之榮理無常玩時有好惡隨之屈伸管子曰將立朝廷者則爵服不可不貴)
(也爵服加於不義則人賤爵服矣家語孔子曰君子之行已也可以屈則屈可以伸則伸東征賦曰)
(行止屈伸與時息兮)結綬生纏牽彈冠去埃塵(言人出仕非一途或結綬)
(以生纏牽之憂或彈冠而去埃塵之累漢書曰蕭育與陳咸朱博為友著聞當世往者有王陽貢禹)
(故長安語曰蕭朱結綬王貢彈冠言其相薦達也說文曰纏繞也淮南子曰王喬赤松去塵埃之間)
(離羣物之紛可謂養生矣)惠連非吾屈首陽非吾仁(論語曰謂柳下惠少連降)
(志辱身矣史記曰伯夷叔齊隠於首陽山論語子貢問曰伯夷叔齊何人也子曰古之賢人也曰怨)
(乎曰求仁而得仁又何怨又子曰我則異於是無可無不可)相與觀所尚逍遙撰
良辰(趙岐孟子章句曰各崇所尚則義不虧矣廣雅曰尚商也謂中心之所高尚也莊子曰逍遥乎無事)
(之業東征賦曰撰良辰而將行)
招隠詩一首(五言)
陸士衡
明發心不夷振衣聊躑躅(毛詩曰明發不寐楚辭曰心蛩蛩而不夷王逸曰夷悦也)
(新序曰古老振衣而起杜預左氏傳注曰振整也說文曰躑躅住足也躊與躑同)躑躅欲安之
幽人在浚谷(周易曰履道坦坦幽人貞吉幽通賦曰眷浚谷而勿墜)朝採南澗藻
夕息西山足(毛詩曰于以采蘋南澗之濱于以乘藻于彼行潦史記伯夷叔齊詩曰登彼西山兮)
(乘其薇毛萇詩傳曰麓山足也)輕條象雲構密葉成翠幄(劉公幹詩曰大厦雲構又)
(齊都賦曰翠幄浮遊杜預左氏傳注曰幄帳也)激楚佇蘭林回芳薄秀木(上林賦曰)
(激楚結風楚辭曰遊蘭率與葱林王逸楚辭注曰薄附也廣雅曰秀美也)山溜何泠泠飛泉
潄鳴玉(枚乘上書曰泰山之□穿石楚辭曰吸飛泉之微液鳴玉亦瓊瑶也見上注)哀音附
靈波頽響赴曾曲至樂非有假安事澆醇樸(莊子曰天下有至樂)
(無有哉老𣆀曰夫得是至美至樂也得至美而遊乎至樂之謂至人又曰唐虞始為天下&KR1935;淳散朴許慎淮南)
(子注曰澆薄也&KR1935;與澆同)富貴苟難圖税駕從所欲(論語子曰富而可求也雖執鞭)
(之士吾亦為之如不可求從吾所好税駕喻辭榮也史記李斯曰當今人臣之位無居上者可謂富貴極矣吾)
(未知所税駕也方言曰舍車曰税脱與税古字通)
反招隠
反招隠詩一首(五言)
王康琚(古今詩英華題云晉王康琚然爵里未詳也)
小隠隠陵藪大隠隠朝市伯夷竄首陽老聃伏柱史(史記)
(曰老子名耳字聃列仙傳曰李耳字伯陽生於殷時為周柱下史又曰武王平殷伯夷叔齊恥之義不食周粟)
(隠於首陽山)昔在太平時亦有巢居子(皇甫謐逸士傳曰巢父堯時隠人常山居)
(而不營世利年老以樹為巢而寢其上故時人號曰巢父)今雖盛明世能無中林士
(解嘲曰遭盛明之世毛萇詩傳曰中林林中也班固漢書序曰山林之士往而不能反)放神青雲
外絶迹窮山裏(琴操曰許由云吾志在青雲何乃劣劣為九州伍長乎莊子曰絶迹易無行地)
(難郭象曰不行則易也王隠晉書李重奏曰陳原絶迹窮山韞櫝道藝)鵾雞先晨鳴哀風
迎夜起(楚辭曰鵾雞朝唽而悲鳴崔琦七蠲曰再奏致哀風)凝霜彫朱顔寒泉傷
玉趾(楚辭曰潄凝霜之雰雰又曰容則秀稚朱顔毛詩曰爰有寒泉左氏傳楚太宰蒍啓疆謂魯侯曰今)
(君若步玉趾辱見寡君)周才信衆人偏智任諸已(以出仕為周才隠居為偏智傳)
(子曰君子周才難論語子曰君子求諸已)推分得天和矯性失至理(劉向列子目錄)
(曰至於立命篇一推分命莊子曰夫明白於天地之德者此之謂太平太宗與天和者也淮南子曰顔回夭死)
(季由葅於衞皆廹性命之情而不得天和者也列子公孫朝曰矯性命以招名弗若死矣又曰均天下之至理)
(張湛曰物事皆均則理無不至郭象莊子注曰至理盡於自得)歸來安所期與物齊終
始(莊子有齊物論又曰萬物一齊孰短孰長又曰遊乎萬物之所始孫卿子曰生人之始也死人之終也)
遊覽
芙蓉池作一首(五言)
魏文帝(魏志曰文帝諱丕字子桓太祖太子也為五官中郎將太祖薨嗣位為丞相魏)
(王受漢禪即皇帝位)
乘輦夜行遊逍遥步西園(吕氏春秋曰乘輦于宫中毛萇詩傳曰乘升也)雙渠
相溉灌嘉木繞通川(西京賦曰嘉木樹庭上林賦曰通川過於中庭)卑枝拂羽
蓋修條摩蒼天(子虚賦曰上拂羽盖東方朔七言曰折羽翼兮摩蒼天)驚風扶輪
轂飛鳥翔我前(張衡羽獵賦曰風颯颯其扶輪)丹霞夾明月華星出雲
間(法言曰明星皓皓華藻之力也)上天垂光采五色一何鮮夀命非松
喬誰能得神仙(列仙傳赤松子者神農時雨師也喬王子喬即周靈王太子晉也道人浮丘公)
(接以上嵩高山)遨遊快心意保已終百年(莊子曰聖人其於人也樂物之通而保已)
(焉養生經黃帝曰中夀百年)
南州桓公九井作一首(五言湖水經注曰淮南郡之于縣南所謂姑孰即)
(南州矣庾仲雍江圖曰姑孰至直瀆十里東通丹陽湖南有銅山一名九井山山有九井井與)
(江通何法盛桓玄錄曰桓玄字敬道出姑孰大築府第)
殷仲文(檀道鸞晉陽秋曰殷仲文字仲文陳郡人也為驃騎行參軍以桓玄之姊夫玄)
(長史帝反正出為東陽太守後照鏡不見其面數日禍及)
四運雖鱗次理化各有凖(莊子黃帝曰隂陽四時運行各得其序李尤辟雍賦曰瓚)
(羅鱗次字書曰凖平也)獨有清秋日能使高興盡(潘安仁有秋興賦鄭玄周禮注)
(曰興者託事於物也)景氣多明遠風物自凄緊(緊猶實也言欲成也)爽籟警
幽律哀壑叩虚牝(言風之疾也激爽籟而起其幽律衝哀壑而叩其虚牝也爾雅曰爽差也)
(簫管非一故言爽焉莊子南郭子綦謂子游曰汝聞地籟子游曰地籟則衆竅是已郭象曰人籟簫也夫簫管)
(參差宫商異律故有長短高下萬殊之聲鄭玄禮記注曰警起也孔安國論語注曰叩擊也大戴禮曰丘陵為)
(牡谿谷為牝)歲寒無早秀浮榮甘夙殞(爾雅曰不榮而實謂之秀賈逵國語注曰)
(浮輕也)何以標貞脆薄言寄松菌(松貞菌脆也松菌殊質故貞脆異性也毛詩曰)
(薄言采之毛萇曰薄辭也論語子曰歲寒然後知松栢之後凋莊子曰朝菌不知晦朔)哲匠感蕭
晨肅此塵外軫(匠謂極玄也蕭晨言秋展也言秋晨蕭瑟鄧析子曰聖人逍遥一世之間宰匠)
(萬物之形廣雅曰感傷也鄭玄禮記注曰肅戒也莊子曰孔子仿徨塵垢之外逍遥無為之業郭象曰所謂塵)
(垢之外非伏於山林而已鄭玄考工記注曰軫輿横木也言軫所以明車也)廣筵散汎愛逸
爵紆勝引(論語子曰汎愛衆而親仁說文曰紆屈也勝引勝友也引猶進良友所以進已故通呼曰)
(勝引)伊余樂好仁惑祛吝亦冺(左氏傳曰族穆子曰韓氏起也與田蘇遊而曰好仁)
(杜預曰蘇晉賢人也蘇言韓起好仁也范曄後漢書黃叔度傳陳蕃周舉常相謂曰時月之間不見黃生則鄙)
(吝之萌復存乎心薛君韓詩章句曰祛去也爾雅曰冺盡也)猥首阿衡朝將貽匈奴
哂(阿衡喻玄也言已以凡猥妄首朝端匈奴聞之理將見哂也許慎淮南子注猥猶凡也尚書曰惟嗣王不)
(惠于阿衡孔安國曰阿倚也衡平也漢書曰車千秋以一言寤意旬月取宰相後漢使至匈奴單于問曰聞漢)
(新拜丞相何用得之使者曰上書言事故單于曰苟如是漢置丞相非用賢也安一男子上書即得之矣爾雅曰)
(貽遺也馬融論語注曰哂笑也)
遊西池一首(五言)
謝叔源(臧榮緒音書云謝混少有美譽善屬文為尚書左僕射以黨劉毅被誅沈約宋)
(書曰混字叔源西池丹陽西池混思與友朋相與為樂也)
悟彼蟋蟀唱信此勞者歌(聲䫫曰悟心解也毛詩曰蟋蟀在堂歲聿云暮今我不樂)
(日月其除韓詩曰伐木廢朋友之道缺勞者歌其事詩人伐木自苦其事故以為文)有來豈不疾
良遊常蹉跎(陸雲歲暮賦曰年有來而棄予時無算而非我劉楨黎陽山賦曰良遊未厭白日潛)
(暉楚辭曰驥垂兩耳中取蹉跎)逍遥越城肆願言屢經過(說文曰越度也鄭玄禮記)
(注曰肆市中陳物處也毛詩曰願言思子阮籍詠懷詩曰趙李相經過)廻阡被陵闕高臺
眺飛霞(廣雅曰被加也言加大阜而通城闕也)惠風蕩繁囿白雲屯曾阿
(邊讓章華臺賦曰惠風春施廣雅曰屯聚也)景昃鳴禽集水木湛清華(蒼頡篇曰)
(湛水不流也)褰裳順蘭沚徙倚引芳柯(毛詩曰褰裳涉溱鄭玄曰揭衣度溱水也)
(潘岳河陽詩曰歸鴈映蘭洔沚與洔同楚辭曰步徙倚而遥思)美人愆歲月遲暮獨如
何(楚辭曰惟草木之零落兮恐美人之遲暮王逸曰遲晩也愆謂過期也)無為牽所思南
榮戒其多(莊子庚桑楚謂南榮趎曰全汝形抱汝生無使汝思慮營營趎處朱切)
泛湖歸出樓中翫月一首(五言曰靈運山居賦注大小巫湖)
謝惠連
日落泛澄瀛星羅游輕橈(楚辭曰倚沼畦瀛兮遥望博王逸曰楚人名池澤中曰瀛)
(羽獵賦曰渙若天星之羅楚辭曰荃橈兮蘭旌王逸曰橈楫也)憩榭面曲汜臨流對廻
潮(毛萇詩傳曰憩息也爾雅曰决出復入為汜韓詩外傳阿谷之女曰阿谷之豫隠曲之汜)輟策共
駢筵並坐相招要(李弘軌法言注曰駢並也)哀鴻鳴沙渚悲猨響山
椒(漢武帝李夫人賦曰釋予馬於山椒孟康曰山椒山陵名廣雅曰土高四墮曰椒丘)亭亭映江
月瀏瀏出谷飈(亭亭迥貎王逸楚辭注曰瀏風疾貌寡婦賦曰風瀏瀏而夙興)斐斐氣
幂岫泫泫露盈條(斐斐輕貌泫泫垂貌)近矚祛幽藴遠視盪諠囂
(李竒漢書注曰祛開散也王逸楚辭注曰藴積也鄭玄禮記注曰聞諠囂則人意動作)晤言不知
罷從夕至清朝(毛詩曰彼美淑姬可與晤言鄭玄曰晤對也悟與晤同古字通)
從遊京口北固應詔一首(五言之水經注曰京口丹徒西鄉也又曰京)
(城西北有别嶺入江三面臨水高數十丈號曰北固)
謝靈運
玉璽戒誠信黃屋示崇高(言聖人佩玉璽所以儆戒誠信居黃屋所以顯示崇高鄧)
(析子曰為之符璽以信之蔡邕獨斷曰璽印也信也古者尊卑共之秦以來天子獨以印稱璽又獨以玉也漢)
(書曰絶信乘王車黃屋左纛)事為名教用道以神理超(言上二事乃為名教之所)
(用而其至道實神理而超然也文子曰聖人所由曰道所為曰事三國名臣頌序曰名教事物也周易曰聖人)
(以神道設教而天下服曹植武帝誄曰聦竟神理方言曰超遠也)昔聞汾水遊今見塵
外鑣(莊子曰堯見四子藐姑射之山汾水之陽塵外已見上文說文曰鑣馬銜也言鑣以明馬猶軫以表)
(車)鳴笳發春渚税鑾登山椒(魏文帝書曰從者鳴笳以啓路税鑾猶税駕也山椒)
(已見上文)張組眺倒景列筵矚歸潮(吴都賦曰張組帷構流蘇遊天台山賦曰或倒)
(景於重溟王彪之遊仙詩曰遠遊絶塵霧輕舉觀滄溟蓬萊隂倒景崑崙罩層城並以山臨水而影倒謂之倒)
(景)遠巖映蘭薄白日麗江臯(蘭薄即蘭林也楚辭曰朝騁騖兮蘭薄戶樹瓊木籬)
(些然此意微與王逸注異不可以王義非之楚辭曰朝騁騖兮江臯王逸曰澤曲曰臯)原隰荑綠
柳墟囿散紅桃(大戴禮夏小正曰正月柳梯梯者發孚也桃則華荑與梯音義同廣雅曰墟居)
(也)皇心美陽澤萬象咸光昭(莊子舜謂堯曰昔者十日並出萬物皆照司馬彪曰)
(言陽光麗天則無不鑒孝經鉤命决曰地以舒形萬物咸載)顧已枉維縶撫志慙場
苗(鄭玄毛詩箋曰顧念也毛詩曰皎皎白駒食我場苗縶之維之以永今朝)工拙各所宜終
以反林巢(吕氏春秋曰至治之世賢不肖各反其質若此則工拙愚智可得而知矣巢已見上文)
曾是縈舊想覽物奏長謠(毛詩曰曾是在位舊想謂隠居之志也歎逝賦曰覽前物)
(而懷之劉琨答盧諶詩曰引領長謠)
晩出西射堂一首(五言射永嘉郡堂)
謝靈運
步出西掖門遥望城西岑(劉公幹贈徐幹詩曰步出北寺門遥望西苑園爾雅曰山)
(小而高曰岑)連障疊巘崿青翠杳深沉(爾雅曰山正障巘崿崖之别名爾雅曰重)
(巘隒文字集略曰崿崖也王逸楚辭注曰杳深冥也)曉霜楓葉丹夕曛嵐氣隂(楚辭)
(曰與曛黃而為期王逸曰黃昏時也夏侯湛山路吟曰道逶迤兮嵐氣清埤蒼曰嵐山風也嵐綠舍切)節
往慼不淺感來念已深羈雌戀舊侣迷鳥懷故林(七發曰暮)
(則羈雌迷鳥宿焉毛萇詩傳曰懷思也)含情尚勞愛如何離賞心(言鳥含情尚知)
(勞愛况乎人而離於賞心也)撫鏡華緇鬢攬帶緩促衿(孫綽子曰撫明鏡則好醜)
(之貌可見陸機東宫詩曰桑顔收紅藻玄鬢吐素華古詩曰衣帶日已緩)安排徒空言幽獨
賴鳴琴(言安排之事空有斯言幽獨不悶惟頼鳴琴而已莊子曰仲尼謂顔回曰安排而去化乃入於)
(寥天一郭象曰安於推移而與化俱去故乃入於寂寥而與天為一也楚辭曰幽獨處乎山中琴賦曰處窮孤)
(而不悶者莫近於音聲也)
登池上樓一首(五言上永嘉郡池樓)
謝靈運
潛虬媚幽姿飛鴻響遠音薄霄愧雲浮棲川怍淵沈(蚪以)
(深潛而保真鴻以高飛而遠害今以嬰俗網故有愧蚪鴻也說文曰蚪龍有角者淮南子曰蛟龍水居又曰鳥)
(飛於雲穀梁傳孔子曰聽遠音者聞其疾而不聞其舒王逸楚辭注曰泊止也薄與泊同古字通馬融論語注)
(曰怍慙也)進德智所拙退耕力不任(周易子曰君子進德修業欲及時也尹子曰為)
(令尹而不喜退耕而不憂此孫叔敖之德也)徇禄反窮海卧痾對空林(趙岐孟子)
(注曰徇從也窮海謂永嘉郡也說文曰痾病也)傾耳聆波瀾舉目眺嶇&KR0706;(禮記曰傾)
(耳而聽之廣雅曰聆聽也李陵書曰舉目言笑洞蕭賦曰嶇&KR0706;巋﨑)初景革緒風新陽改
故隂(楚辭曰欵秋冬之緒風王逸曰緒餘也神農本草曰春夏為陽秋冬為隂)池塘生春草
園柳變鳴禽祁祁傷豳歌萋萋感楚吟(毛詩豳風曰春日遲遲采蘩祁)
(祁楚辭曰王孫遊兮不歸春草生兮萋萋)索居易永久離羣難處心(禮記子夏曰吾)
(離羣索居亦已久矣詩曰我行永久榖梁傳曰鄭伯之處心積慮成於殺也)持操豈獨古無
悶徵在今(莊子罔兩責影曰曩子坐今子起何其無持操與周易曰遯世無悶)
遊南亭一首(五言南永嘉郡亭)
謝靈運
時竟夕澄霽雲歸日西馳(淮南子曰季夏之月大雨時行高誘曰是月有時雨也說)
(文曰霽雨止也曹子建詩曰朝雲不歸山霖雨成川澤然雨則雲出晴則雲歸也)密林含餘清
遠峯隠半規(吕氏春秋曰冬不用□清有餘也張載歲夕詩曰白日隨天廻皦皦員如規)久
痗昏墊苦旅館眺郊岐(毛萇詩傳曰痗病尚書禹曰洪水㴞天下民昏墊孔安國曰言)
(天下民昏瞀墊溺皆困水災也杜預左氏傳注曰旅客會也)澤蘭漸被徑芙蓉始發
池(楚辭曰臯蘭被逕兮斯路漸廣雅曰漸稍也楚辭曰芙蓉始發雜芰荷王逸曰芙蓉蓮華也)未厭
青春好已觀朱明移(楚辭曰青春受謝白日昭爾雅曰夏為朱明)慼慼感物
歎星星白髮垂(楚辭曰愁鬱鬱之無快居慼慼而不解古長歌行曰感物懷所思左思白髮賦)
(曰星星白髮生於鬢垂)藥餌情所止衰疾忽在斯(餌藥既止故有衰病蒼頡篇曰)
(餌食也)逝將候秋水息景偃舊崖(毛詩曰逝將去汝莊子罔兩問影曰向也坐而)
(今也起向也行而今也止何也影曰火與日我屯也隂與夜吾代也彼吾所以有待也而况乎以有待者乎彼)
(來則我與之來彼往則我與之往司馬彪曰屯聚也火日明而影見故曰吾聚也隂閽則影不見故曰吾代也)
(夜代謂使得休息也)我志誰與亮賞心惟良知(毛萇詩傳曰亮信也尚書曰時惟良)
(顯哉)
遊赤石進帆海一首(五古固靈運遊名山志曰永寧安二縣中路東南便是)
(赤石又枕海)
首夏猶清和芳草亦未歇(爾雅曰首始也歸田賦曰仲春令月時和氣清楚辭曰芳)
(以歇而不比杜預左氏傳注曰歇盡也)水宿淹晨暮隂霞屢興沒(河圖曰崑崙山)
(有五色水赤水之氣上蒸為霞隂而赫然)周覽倦瀛壖况乃凌窮髮(登徒子好色賦)
(曰周覽九土史記騶衍曰區中者乃有一州如此者九乃有大瀛海環之漢書曰盡河壖棄地韋昭曰謂緣河)
(邊地鄭玄禮記注曰陵躐也顧啓期婁地記曰浪山海中南極之觀嶺窮髮之人舉帆揚越以為標的)川
后時安流天吴静不發(洛神賦曰川后静波楚辭曰使江水以安流山海經曰朝陽之)
(谷神曰天吴是水伯也其獸也八首八足八尾背黃青)揚帆采石華挂席拾海月
(臨海志曰石華附石肉可啖又曰海月大如鏡白色揚帆挂席其義一也海賦維長絹挂航席)溟漲無
端倪虚舟有超越(莊子曰北溟有魚其名為鯤海運則圖於南溟李洪範曰廣大窕冥故以)
(溟為名謝承後漢書曰陳茂常度漲海莊子孔子曰反覆終始不知端倪音義曰倪音崖莊子曰有虚舟來觸)
(舟孔安國尚書傳曰越遠也)仲連輕齊組子牟眷魏闕(言仲連輕齊組而之海上)
(明海上可悦既悦海上恐有輕朝廷之譏故云子牟眷魏闕史記曰田單攻聊城不下魯連乃為書約之矢以)
(射城中遺燕將燕將得書乃自殺遂屠聊城歸而言魯仲連欲爵之魯連逃隠於海上吕氏春秋曰中山公子)
(牟謂詹子曰身在江海之上心居魏闕之下奈何高誘曰子牟魏公子一說魏象魏也言身在江海之上心乃)
(在王室也)矜名道不足適已物可忽(韓子曰白圭曰宋君少主也而務矜名郭象莊)
(子注曰德之所以流蕩矜名故也史記曰莊子其言汪洋自恣以適已)請附任公言終然
謝夭伐(莊子曰孔子圍於陳太公任往弔之曰直木先伐甘泉先竭子其意者飾智以驚愚修身以明)
(汚昭昭若揭日月而行故不免也孔子曰善乃逃大澤之中入獸不亂羣入鳥不亂行鳥獸不惡而况人乎王)
(逸楚辭注曰謝去也)
石壁精舍還湖中作一首(五言謝精舍今讀書齋是也靈運遊名山志)
(曰湖三面悉高山枕水渚山溪澗凡有五處南第一谷今在所謂石壁精舍)
謝靈運
昏旦變氣候山水舍清暉清暉能娱人游子憺㤀歸(楚辭)
(曰羌聲色兮娱人觀者憺兮㤀歸王逸曰娱樂也憺安也)出谷日尚早入舟陽已微
(左氏傳趙宣子將朝尚早正歷曰日太陽也楚辭曰陽杲杲其朱光鄭玄毛詩箋曰微不明也)林壑斂
暝色雲霞收夕霏(霏雲飛貌)芰荷迭映蔚蒲稗相因依(杜預左氏)
(傳注曰稗草之似榖者蒲懈切阮籍詠懷詩曰寒鳥相因依)披拂趨南逕愉悦偃東
扉(雲者風起北方一西一東孰居無事而披拂是爾雅曰悦愉樂也賈逵國語注曰偃息也)慮澹物
自輕意愜理無違(淮南子曰澹然無慮許慎曰澹猶足也孫卿子曰内省則外物輕矣廣雅)
(曰愜可也)寄言攝生客試用此道推(楚辭曰願寄言於三島老子曰善攝生者不善)
(劉淵林吴都賦注曰攝持也左氏傳劉子曰民受天地之中以生所為命說文曰推排也為推排以求也)
登石門最高頂一首(五言六靈運遊名山志曰石門澗處石門遡水上入兩)
(山口兩邊石壁右邊石巖下臨澗水)
謝靈運
晨策尋絶壁夕息在山棲(江賦曰絶岸萬丈壁立霞駁郭璞遊仙詩曰山林隠遯棲)
疏峯抗高館對嶺臨廻溪(廣雅曰疏治也西京賦曰疏龍首以抗殿廣雅曰抗舉也)
長林羅戶穴積石擁基階連巖覺路塞密竹使徑迷來
人㤀新術去子惑故蹊(景福殿賦曰欲反忘術魏武帝苦寒行曰迷惑失故路)活
活夕流駛噭噭夜猨啼(毛詩曰河水洋洋北流活活楚辭曰聲噭噭以寂寥廣雅曰噭)
(鳴也)沈冥豈别理守道自不攜(漢書曰蜀嚴湛冥久幽而不改其操孟康注曰蜀郡)
(嚴君平沈深玄默無欲言幽深難測也尸子曰守道固窮則輕王公賈逵國語注曰攜遠也)心契九
秋幹目玩三春荑(古樂府有歷九秋妾薄相行班固終南山賦曰三春之季孟夏之初九秋)
(已見南都賦)居常以待終處順故安排(新序榮啓期曰貧者士之常死者人之終)
(居常以待終何憂成莊子曰老𣆀死秦失弔之曰適來夫子時也適去夫子順也安時而處順憂樂不能入也)
(安排已見上文)惜無同懷客共登青雲梯(陸機詩曰感念同懷子郭璞遊仙詩曰安)
(事登雲梯張湛列子注曰雲梯可以陵虚)
於南山往北山經湖中瞻眺一首(五言曰靈運山居賦若乃南)
(北兩居水通陸阻又曰永歸其路廼界北山注曰兩居謂南北兩處南山是開創卜居之處也)
(又曰大小巫湖中隔一山然往北山經巫湖中過)
謝靈運
朝旦發陽崖景落憩隂峯(尚書大傳曰相與觀於南山之陽)舍舟眺迥
渚停策倚茂松側逕既窈窕環洲亦玲瓏(曹攄贈石荆州詩曰轗軻)
(石行難窈窕山道深甘泉賦曰和氏玲瓏晉灼曰明貌)俛視喬木杪仰聆大壑灇
(毛詩曰南有喬木楚辭曰聽大壑之波聲薛綜西京賦注曰壑坑谷也毛詩曰鳧鷖在潨毛萇曰潨水會也灇)
(與潨同)石横水分流林密蹊絶蹤解作竟何感升長皆丰
容(周易曰天地解而雷雨作雷雨作而百果草木皆甲坼爾雅曰感動也周易曰地中生木升丰容悦茂貌)
(郭璞曰丰容也音蜂)初篁苞綠籜新蒲含紫茸(服虔漢書注曰篁叢竹也籜竹皮也)
(蒼頡篇曰茸草貌然此茸謂蒲華也江賦曰擢紫茸茸)海鷗戲春岸天雞弄和風
(南越志曰江鷗一名海鷗漲海中隨潮上下爾雅曰鵫天雞毛詩曰習習谷風毛萇曰習習和舒貌)撫化
心無厭覽物眷彌重(郭象莊子注曰聖人遊於變化之塗萬物萬化亦與之萬化覽物已)
(見上文眷猶戀也)不惜去人遠但恨莫與同(言獨在山中無人共遊人謂古人也)
孤遊非情歎賞廢理誰通(言已孤遊非情所歎而賞心若廢兹理誰為通乎)
從斤竹澗越嶺溪行一首(五言子靈運遊名山志曰神溪南山與七里)
(山分流去斤竹澗數里)
謝靈運
猨鳴誠知曙谷幽光未顯(元康地記云猨與獼猴不共山宿臨旦相呼說文曰曙旦)
(明也)巖下雲方合花上露猶泫(廣雅曰方始也)逶迆傍隈隩迢遞
陟陘峴(說文曰隈山曲也爾雅曰隩隈也郭璞曰今江東呼為浦隩於到切又於六切爾雅曰山絶曰)
(陘郭璞曰連山中斷曰陘陘胡庭切聲類曰峴山嶺小高也峴與現同賢典切)過澗既厲急登
棧亦陵緬(毛詩曰深則厲毛萇曰以衣涉水為厲通俗文曰板閣曰棧漢書曰張良說漢王燒絶棧)
(道廣雅曰陵乘也韋昭國語注曰緬猶邈也)川渚屢逕復乘流翫廻轉(楚辭曰川)
(谷逕復流潺湲鵩鳥賦曰乘流則逝)蘋萍泛沉深菰蒲冐清淺(毛萇詩傳曰蘋大萍)
(也又曰冐覆也)企石挹飛泉攀林摘葉卷(說文曰企舉踵也毛萇詩傳曰挹㪺也猶)
(今言酌也飛泉已見上文)想見山阿人薜蘿若在眼(楚辭曰若有人兮山之阿披薜)
(荔兮帶女蘿)握蘭勤徒結折麻心莫展(靈運南樓中望所知遲客詩曰瑶華未堪)
(折蘭苕已屢摘路阻莫贈問云何慰離析然握蘭摘苕咸以相贈問也楚辭曰被石蘭兮帶杜蘅折芳馨兮遺)
(所思王逸曰石蘭香草也棗據逸民賦曰沐甘露兮餘滋握春蘭兮遺芳楚辭曰折疎麻兮瑶華將以遺兮離)
(居王逸曰疎麻神麻也司馬彪莊子注曰展申也又漢家侍中握蘭)情用賞為美事昧竟
誰辨(言事無高翫而情之所賞即以為美此理幽昧誰能分别乎)觀此遺物慮一悟
得所遣(淮南子曰吾獨懷慷慨遺物而與道同出是故有以自得也郭象莊子注曰將大不類莫若無)
(心既遣是非又遣其所遣遣之以至於無遣然後無所不遣而是非去也)
應詔觀北湖田收一首(五言晉丹陽郡圖經曰樂遊苑時藥園元嘉中築)
(隄壅水名為北湖集曰元嘉十年也太祖改景平十一年為元嘉也)
顔延年
周御窮轍跡夏載歷山川(左氏傳右尹子革對楚王曰昔周穆王欲肆其心周行天)
(下將皆有車轍馬跡尚書禹曰予乘四載隨山刊木孔安國曰所載者四謂水乘舟陸乘車泥乘輴山乘樏樏)
(力追切)蓄軫豈明懋善遊皆聖仙(蓄軫不行豈是欽明懋德之后善遊天下皆是)
(睿聖神仙之君孔安國尚書傳曰蓄積也范曄後漢書劉安奏曰安皇帝聖德明懋聖謂夏禹仙謂周穆)帝
暉膺順動清蹕廵廣[門@里](周易曰聖人以順動而民服漢儀注曰皇帝輦動則出傳蹕止)
(人清道漢書曰揚雄有田一[門@里]晉灼曰[門@里]一百畝也)樓觀眺豐穎金駕映松山(孔安)
(國尚書傳曰穎穗也金駕金輅也言上樓看穗也映猶蔽也)飛奔互流綴緹彀代廻
環(飛奔車也陸景典語曰飛車策馬横騰超進越絶書曰車奔馬騰緹彀騎也續漢書曰緹騎一百人屬執)
(金吾吴都賦曰彀騎煒煌)神行埓浮景争光溢中天(列子曰黃帝夢遊華胥國其神)
(行而已孟康漢書注曰埒等也張孟陽七哀詩曰浮景忽西沉史記曰與日月争光可也列子曰穆王築臺之)
(號曰中天之臺)開冬眷徂物殘悴盈化先(言開冬而視徂落之物雖已殘悴而尚盆)
(於殘悴之先言可觀也開冬猶開春開秋也楚辭曰開春發歲羽獵賦曰玄冬季月萬物徂落於外孔安國尚)
(書傳曰眷視也白虎通曰春萬物始生鄭玄禮記注曰化猶生也)陽陸團精氣隂谷曳
寒煙(吴越春秋越王曰崑崙乃天地之鎮柱也五帝處其陽陸賈逵國語注曰精明也山北曰隂)攢
素既森藹積翠亦蔥仟(廣雅曰攢聚也)息饗報嘉歲通急戒無
年(禮記曰蜡者索也歲十二月合聚萬物而索饗之黃衣黃冠息田人也又曰國無六年之蓄曰急三年耕)
(必有一年之食九年耕必有三年之食以三十年之通雖有凶旱水溢人無菜色周禮曰無年則公旬用一日)
(馬鄭玄曰無歲無贏滿也急要也通百姓之急者預戒於無年之時)温渥浹輿隸和惠屬
後筵(說文曰温仁也毛萇詩傳曰渥厚也字書曰浹合也左氏傳曰人有十等早臣與輿臣隸孔安國尚)
(書傳曰屬逮也)觀風久有作陳詩愧未妍(禮記曰歲二月東廵狩命太師陳詩以觀)
(民風)疲弱謝凌遽取累非纆牽(言已才疲弱而謝急遽其所取累非由纆牽西京賦)
(曰百禽凌遽戰國策叚干越謂新城君曰王良子弟駕千里之馬遇京父之弟子曰駕千里之馬而不能取千)
(里何京父弟子曰纏牽長故纆牽於事萬分之一也而難千里之行)
車駕幸京口侍遊蒜山作一首(五言蒜劉禎京口記曰山無峯嶺)
(北臨江集在潤州西)(曰元嘉二十六年隸山二里京口在潤州也)
顔延年
元天高北列日觀臨東溟(莊子曰閼奕之隸與殷翼之孫遏氏之子三十相與謀致)
(人於造物共之元天之上元天者其高四見列星司馬彪曰元天山名也漢書儀曰泰山東南日觀者雞一鳴)
(時見日始欲出長三丈所言日觀者望見長安其高如視浮雲孫綽答許詢詩曰倒景淪東溟元天山最高在)
(東北日出即見)入河起陽峽踐華因削成(史記曰秦使蒙恬築長城制險塞起臨洮)
(至遼東於是渡河據陽山王逸楚辭注曰陿山側峽與陿通過秦論曰踐華為城山海經曰泰華之山削成四)
(方)巖險去漢字衿衞徙吴京(言巖險之固去彼漢宇衿帶周圍徙此吴京宋都吴)
(也故曰吴京也西京賦曰巖險周固衿帶易守吴都賦曰山川不足以周衞)流池自化造山
關固神營(鄭玄周禮注曰能生非類曰化魯靈光殿賦曰神之營之)園縣極方望邑
社總地靈(園縣廟園之縣也邑社陵邑之社也漢書元帝詔曰徙人以奉園陵今所為陵者勿置縣)
(邑然陵傍置園起縣邑也公羊傳曰天子有方望之事無所不通何休曰方望謂郊時所望祭四方羣神日月)
(星辰及五岳四瀆也廣雅曰總皆也大戴禮天地祝曰皇皇上天照臨下土集地之靈降甘風雨)宅道
炳星緯誕曜應辰明(孔安國尚書傳曰宅居也道經界也郭璞南郊賦曰宅是星紀奄有)
(衡霍吴都賦曰固其經略上當星紀誕曜浮曜也禮斗威儀曰君乘水而王辰星揚光尚書曰洪範五行傳曰)
(辰星者北方水精也宋為水德故云應也)睿思纏故里廵駕市舊坰(爾雅曰林外謂)
(之坰)陟峯騰輦路尋雲抗瑶甍(薛君韓詩章句曰騰乘也西都賦曰輦路經營喪服)
(傳曰抗極也羊祜請伐吴表曰高山尋雲霓杜預左氏傳注曰甍屋棟也)春江壯風濤蘭野
茂稊英宣遊弘下濟窮遠凝聖情(楚辭曰宣遊兮列宿順極兮彷徨周易曰)
(天道下濟而光明晉中興書孝武詔曰躬儉以弘下濟之惠)嶽濱有和會祥習在卜
征(國語曰齊桓公嶽濱諸侯莫不來服尚書曰新作大邑于東國洛四方人大和會左氏傳鄭太宰石㚟曰)
(先王卜征五年歲卜其祥祥習則行)周南悲昔老留滯感遺萌(昔老謂司馬談也遺)
(萌自謂也言帝方卜征以登封而已巖耕以謝職不獲預觀盛禮所以悲同昔人漢書曰天子始建漢家之封)
(而太史公留滯周南不得與從事曰今天子接千歲統封泰山而予不得從行是命也如淳曰周南洛陽也)
空食疲廊肆反税事巖耕(空食猶素餐王逸楚辭注曰不空食禄而曠官也廊巖廊)
(朝廷所在也文穎漢書注曰巖廊殿下小屋杜預左氏傳注曰肆列肆也說文曰税租也揚子法言曰谷口鄭)
(子真不詘其志耕於巖石之下名震乎京師)
車駕幸京口三月三日侍遊曲阿後湖作一首(五言)
(水經注曰晉陵郡之曲阿縣下陳敏引水為湖湖水周四十里號曰曲阿後湖集曰元嘉二十)
(六年也)
顔延年
虞風載帝狩夏諺頌王遊(尚書虞書曰歲二月東廵狩載謂載之於策也孟子夏諺)
(曰吾王不遊吾何以休)春方動辰駕望幸傾五州(禮記曰東方曰春論語子曰為)
(政以德譬如北辰故謂天子為辰也司馬相如封禪文曰太山梁父設壇望幸尚書有十二州宋得其七故謂)
(北境云五州)山祗蹕嶠路水若警滄流(山祇山神也管子曰登山之神有俞兒者)
(長尺人物具焉霸王之君興登山之神見且走馬前導也爾雅曰山銳而高曰嶠楚辭曰使湘靈鼓瑟兮令海)
(若舞王逸曰海若海神名)神御出瑶軫天儀降藻舟(瑶軫玉輅也藻舟畫舟也王符)
(羽獵賦曰天子乘碧瑶之彫軫建曜天之華旗東觀漢記曰東平王蒼上疏曰賜奉朝請咫尺天顔)萬軸
胤行衞千翼汎飛浮(萬軸謂車也干翼謂舟也越絶書伍子胥水戰兵法内經曰大翼一)
(艘廣一丈五尺二寸長十丈中翼一艘廣一丈三尺五寸長五丈六尺小翼一艘廣一丈二尺長九丈)彤
雲麗琁蓋祥飈被綵斿(天台山賦曰彤雲斐亹以翼櫺桓子新論曰乘車王瓜蓋禮緯)
(曰君政頌平則祥風至斿旌旗之旒也)江南進荆豔河激獻趙謳(吴都賦曰荆豔)
(楚舞列女傳曰趙津女娟者趙河津吏之女也初簡子南擊楚將渡河用楫者少一人娟攘𬒮操楫而請簡子)
(簉之遂與渡中流為簡子發河激之歌其辭曰升彼河兮而觀清水揚波兮杳冥冥禱求福兮醉不醒誅將加)
(兮妾心驚罰既釋兮瀆乃清妾持楫兮操其維夾龍助兮主將歸呼來櫂兮行勿疑簡子大悦以為夫人)金
練照海浦笳鼓震溟洲(金練金甲組練也蔡邕女琰詩曰卓衆來東下金甲曜日光左)
(氏傳曰被練三千西京賦曰囂聲震海浦列子曰北極之北有溟海)藐盼覯青崖衍漾觀
綠疇(藐盼窈藐顧盼也衍漾遊衍漂漾也杜預左氏傳注曰並畔為疇)人靈騫都野鱗
翰聳淵丘(騫聳皆驚懼之意也都野民靈所居淵丘鱗翰所處也曾子曰隂之精氣為靈)德禮
既普洽川嶽徧懷柔(尚書曰道洽政治澤潤生民孔安國曰道至普洽其德惠施乃浸潤)
(生民毛詩曰以洽百禮鄭玄曰洽合也毛詩曰懷柔百神及河喬嶽毛萇曰懷來柔安也喬高也鄭玄曰王行)
(狩來安羣神也)
行藥至城東橋一首(五言)
鮑明遠
雞鳴關吏起伐鼓早通晨(史記曰關法雞鳴出客)嚴車臨迥陌延
瞰歷城闉(楚辭曰嚴車駕兮戲遊神女賦曰望余帷而延視廣雅曰瞰視也毛萇詩傳曰闉城曲也)
蔓草緣高隅修楊夾廣津(隅城隅也)迅風首旦發平路塞飛
塵(楚辭曰軼迅風於清凉又日為余先乎平路)擾擾遊宦子營營市井人(枚乘)
(七發曰擾擾若三軍之騰裝漢書薄昭與淮南王書曰遊宦事人列子林類曰吾又安知營營而求生之非惑)
(乎莊子仲尼曰商賈旦於市井以求其贏司馬彪曰九夫為井井有市)懷金近從利撫劍
遠辭親(范曄後漢書耿弇曰懷金玉者至不生歸抱朴子曰夫程鄭王孫羅褏之徒乘肥衣輕懷金抰)
(玉者為之倒屣說文曰懷藏也左氏傳曰子朱怒撫劍從之列女傳秋胡子妻謂秋胡曰子辭親往仕)争
先萬里塗各事百年身(王羲之答許詢詩曰争先非吾事静照在㤀求百年已見上文)
開芳及稚節含采吝驚春(以草喻人也草之開芳宜及少節既以含彩理惜驚春夫)
(草之驚春花葉必盛盛必有衰固所當惜也陸機桑賦曰亹稚節以夙茂蒙勁風而後凋曹毘冶成賦曰含彩)
(可以寶珍孔安國尚書傳曰吝惜也)尊賢永照灼孤賤長隠淪(說苑曰子賤至單父)
(請耆老尊賢與之共治范曄後漢書黃香上疏曰江淮孤賤愚矇小生隠淪謂幽隠沉淪也)容華坐
消歇端為誰苦辛(陸機長歌行曰容華宿夜零無故自消歇古詩曰轗軻長苦辛)
遊東田一首(五言)
謝玄暉(朓有莊在鍾山東遊還作)
戚戚苦無悰攜手共行樂(慼慼已見上文漢書廣陵王胥歌曰出入無悰為樂亟韋)
(昭曰悰樂也魏文帝折楊柳行曰端坐苦無悰駕遊博望山悰才宗切楊惲報孫會宗書曰人生行樂耳湏富)
(貴何時)尋雲陟累榭隨山望菌閣(尋雲已見上文楚辭曰層臺累榭臨高山王逸)
(曰層累皆重也尚書曰隨山刊木楚辭曰茵閣兮蕙樓)遠樹曖仟仟生煙紛漠漠
(廣雅曰芊芊盛也仟與芊同)魚戲新荷動鳥散餘花落不對芳春酒
還望青山郭(言野外昭曠取樂非一若不對兹春酒還則望彼青山魏武帝短歌行曰對酒當歌)
(陸機悲行曰遊客芳春林毛詩曰為此春酒)
從冠軍建平王登廬山香鑪峯一首(五言曰沈約宋書建平)
(王景素為冠軍將軍湘州刺史劉璠梁典曰江淹年二十以五經授宋建平王景素待以客禮)
(遠法師廬山記曰山東南有香鑪山孤峯秀起游氣籠其上即樊藴若烟氣)
江文通
廣成愛神鼎淮南好丹經(神仙傳曰廣成子者古之仙人也居崆峒之山石室中抱)
(朴子曰服九轉丹内神鼎中夏至之後暴之神仙傳曰淮南王劉安者漢高皇之孫也好道術之士於是八公)
(乃往遂授以丹經)此山具鸞鶴往來盡仙靈(張僧鑒豫州記曰洪井西有鸞岡舊)
(說云洪崖先生乘鸞所憩處也鸞岡西有鶴嶺云王子喬控鶴所經處也東方朔十洲記曰崑崙山正東曰天)
(墉城其北戶出城淵山西王母之所治真官山靈之所宗也)瑶草正翕赩玉樹信蔥
青(瑶草玉芝也本草經曰白芝一名玉芝琴賦曰瑶瑾翕赩甘泉賦曰翠玉樹之青蔥)綘氣下縈
薄白雲上杳冥(王逸楚辭注曰草木交曰薄楚辭曰杳杳冥冥而薄天)中坐瞰蜿
虹俛伏視流星(西京賦曰瞰蜿虹之長□魯靈光殿賦曰中坐垂景頫視流星)不尋遐
怪極則知耳目驚(言未盡尋遐怪則知其至此耳目必驚也鄭玄禮記注曰極盡也)日
落長沙渚曾隂萬里生(曾重也蔡邕月令章句曰隂者密雲也)藉蘭素多
意臨風默含情(多意多佳意也含情情未申也隠顯交慮所以未申嘯賦曰藉臯蘭之倚靡楚)
(辭曰臨風怳兮浩歌王仲宣公讌詩曰今日不極歡含情欲待誰臨風已見月賦)方學松柏隠
羞逐市井名(方猶將也言將隠而棄榮利也楚辭曰山中人兮芳社若飲石泉兮蔭松柏市井已)
(見上文)幸承光誦末伏思託後旌(光誦猶華篇也後旌猶後乘也)
鍾山詩應西陽王教一首(五言北徐爰釋問略曰建康十里有鍾山裴)
(子野宋略曰孝武封皇子子尚為西陽王)
沈休文
靈山紀地德地險資嶽靈(說苑齊景公曰天不兩寡人欲祠靈山可乎鄭玄周禮注)
(曰鎮名山安地德者也周易曰地險山川丘陵王隠晉書荀晞曰淮陽之地北阻塗山南枕靈嶽)終南
表秦觀少室邇王城(毛詩曰終南何有有條有梅史記曰始皇表南山巔以為關南山即)
(終南也爾雅曰觀謂之闕戴延之西征賦曰嵩中嶽也東謂大室西謂少室相去十七里嵩高總名也漢武帝)
(作登仙臺在少室峯下東京賦曰然後以建王城)翠鳳翔淮海衿帶繞神坰(鳳翔)
(淮海喻宋之興也東京賦曰龍飛白水鳳翔參墟李斯上書曰今陛下建翠鳳之旗然但引翠鳳之文不取旗)
(義也衿帶神坰並見上文)北阜何其峻林薄杳蔥青(其一北阜鍾山也西都賦曰睋)
(北阜陸機擬古詩曰西山何其峻又越洛詩曰林薄杳阡眠)發地多竒嶺干雲非一
狀(子虛賦曰其山則交錯糾紛上干青雲)合沓共隠天參差互相望(謝靈運登)
(廬山詩曰巒隴有合沓揚雄蜀都賦曰蒼山隠天子虚賦曰岑崟参差尚書曰終南惇物至于鳥鼠孔安國注)
(曰三山名言相望也)鬱律構丹巘崚嶒起青嶂(西京賦曰隠轔鬱律巘已見上文魯)
(靈光殿賦曰崱繒綾而龍鱗)勢隨九疑高氣與三山壯(其二楚辭曰道幽谷於九)
(疑山海經曰南山崑崙其氣魂魂漢書曰蓬萊方丈瀛洲此三神山者仙人在焉九疑山在長沙零陵三山在)
(海中)即事既多美臨眺殊復竒(即事即此山中之事也列子曰周之尹氏有老役夫)
(盡則呻呼即事)南瞻儲胥觀西望昆明池(儲胥觀昆明池皆在西京此皆假言之)
山中咸可悦賞逐四時移春光發隴首秋風生桂枝(其三)
多值息心侣結架山之足(大灌頂絰曰息心達本源故號為沙門山足已見上文)
八解鳴澗流四禪隠巖曲(維摩經云八解之浴池定水湛然滿大品經曰初禪二禪)
(三禪四禪山海經曰和山五曲郭璞曰曲㢠廻也)窈冥終不見蕭條無所欲(老子曰窈)
(兮冥此中有精王弼曰窈冥深遠貎深遠不可得而見然而萬物由之不可得見以定其貞故曰窈兮冥其中)
(有精老子曰不見可欲使心不亂)所願從之遊寸心於此足(其四家語孔子曰無)
(聲之樂所願志從莊子魯有瓦者王駘從之遊者與仲尼相若列子文摯謂叔龍曰吾見子之心矣方寸之地)
(虚矣)君王挺逸趣羽旆臨崇基(說文曰挺拔也旆旌旗之垂者旍旗以羽為飾故云)
(羽旗陸機樂府詩曰羽旗棲瓊鸞崇基山也春秋運斗樞曰山者地基也)白雲隨玉趾青霞
雜桂旗(玉趾已見上文曹毘陵園賦曰青霞曳於前阿楚辭曰辛夷車兮結桂旗)淹留訪五
藥顧步佇二芝(楚辭曰攀桂枝兮聊淹留周禮鄭玄曰五藥草木蟲石穀也日出東南隅行曰)
(顧步咸可懽蒼頡篇曰顧旋也王逸楚辭注曰步徐行也抱朴子曰參成芝木渠芝建實芝此三芝得而服之)
(白日升天)於焉仰鑣駕歲暮以為期(其五歲暮喻年老也韓詩曰蟋蟀在堂歲聿其)
(暮薛君曰暮晩也言君之年歲已晩)
宿東園一首(五言)
沈休文
陳王鬭雞道安仁采樵路(陳思王名都篇曰闘雞東郊道走馬長楸間潘岳詩曰東)
(郊歎不得志也出自東郊憂心搖搖遵彼萊田言采其樵)東郊豈異昔聊可閒余步
(七啓曰雍容閒步)野徑既盤紆荒阡亦交互(子虛賦曰其山則盤紆岪鬱)槿
籬疎復密荆扉新且故(謝靈運詩曰插槿當列墉鄭玄禮記注曰蓽門荆竹織門也殷)
(仲堪誄曰荆門盡掩)樹頂鳴風飈草根積霜露驚麏去不息征鳥
時相顧(毛詩曰野有死麕今以江東人呼鹿為麏吕氏春秋曰征鳥厲疾高誘曰征猶飛也鄭玄毛詩)
(箋曰㢠廻首曰顧)茅棟嘯愁鴟平岡走寒兔(杜預雪詩曰寒鳶嚮雲嘯悲鴻竟夜嗷)
夕隂帶曾阜長煙引輕素飛光忽我遒寧止歲云暮(古董)
(桃行曰年命冉冉我遒毛詩曰歲聿云暮)若蒙西山藥頽齡儻能度(魏文帝詩曰西)
(山一何高高高殊無極上有兩仙童不飲亦不食與我一丸藥光輝有五色服藥四五日胷臆生羽翼陸機應)
(詔曰悲來日之苦短恨頽年之方侵)
遊沈道士館一首(五言)
沈休文
秦皇御宇宙漢帝恢武功(過秦論曰始皇振長策而御宇内漢書曰武帝征討四夷)
(銳志武功)懽娱人事盡情性猶未充(何休公羊傳注曰充滿也)銳意三山
上託慕九霄中(銳意已見上注西征賦曰竊託慕於闕庭潘岳書曰長自絶於塵埃超遊身乎)
(九霄)既表祈年觀復立望仙宮(廟記曰祈年宫在城外秦穆公所造望仙宮在華隂)
(漢武帝所造)寧為心好道直由意無窮(漢武内傳曰帝好長生之道)曰余
知止足是願不湏豐(老子曰知足不辱知止不殆周易曰豐多也)遇可淹留
處便欲息微躬(淹留已見上文)山嶂遠重疊竹樹近蒙籠開衿
濯寒水解帶臨清風(曹子建閒居賦曰愬寒風而開衿)所累非外物為
念在玄空(慎子曰夫德精微而不見聪明而不發是故外物不累其内爾雅曰玄道也然道體無形)
(故曰空)朋來握石髓賓至駕輕鴻(袁彦伯竹林名士傳曰王烈服食養性嵇康甚)
(敬信之隨入山烈嘗得石髓柔滑如飴即自服半餘半取以與康皆凝而為石郭璞遊仙詩曰駕鴻乘紫煙)
都令人逕絶惟使雲路通(吴都賦曰逕路絶風雲通張昶華山堂闕銘曰必雲霄之)
(路可升而起)一舉陵倒景無事適華嵩(漢書谷永曰反言世有仙人服食不終之)
(藥遇風輕舉登遐倒景如淳曰在日月之上日月反從下照故其景倒廣雅曰陵乘也列仙傳曰呼子先者漢)
(中闕下卜師也夀百餘年夜有異人持二竹竿來至呼子先騎之乃龍也上華隂山又曰王子喬好笙浮丘公)
(接以上嵩山)寄言賞心客歲暮爾來同(歲暮已見上文)
古意詶到長史溉登琅邪城詩一首(五言典何之元梁曰到)
(溉字茂灌為司徒長史沈約宋書曰南琅邪郡琅邪國人隨晉元帝過江大興三年立懷德縣)
(隸丹陽無土地成帝咸康元年桓温領郡鎮江乘縣境立郡鎮輿地圖曰梁武改南琅邪為琅)
(邪郡在潤州江寧縣西北十八里)
徐敬業(何之元梁典曰徐勉弟三息悱字敬業晉安内史有學業最知名卒於郡府)
甘泉警烽候上谷拒樓蘭(漢書揚雄上疏曰孝文時匈奴侵暴北邊候騎至雍烽火)
(通甘泉又曰上谷郡秦罝又曰鄯善國本名樓蘭王治杅泥城杅音鳥)此江稱豁險兹山
復鬱盤(蜀都賦曰豁險吞若巨防子虛賦曰其山則盤紆岪鬱)表裏窮形勝衿帶
盡巖巒(左氏傳舅犯曰表裏山河必無害也漢書田肯賀上曰秦形勝之國也衿帶已見上文說文曰)
(巒小山而高)修篁壯下屬危樓峻上干(子虛賦曰下屬江河上干已見上注)登
陴起遐望㢠廻首見長安(左氏傳曰鄭子産授兵登陴杜預曰陴城上睥睨也王仲宣七)
(哀詩曰南登霸陵岸㢠廻首望長安)金溝朝灞滻甬道入鴛鸞(戴延之西征記曰御)
(溝引金谷水從閶闔門入灞滻二水名也雍州圖經曰金谷水出藍田縣西終南山西入灞水小水入大水曰)
(朝尚書曰江漢朝宗于海甬道閣道也淮南子曰甬道相連潘岳關中記曰未央殿東有鴛鸞殿)鮮車
騖華轂汗馬躍銀鞍(范曄後漢書蜀地饒富吏民鮮車駕馬以財貨自逹漢書劉向上封)
(事曰今王氏一姓乘朱輪華轂者二十三人又公孫弘曰臣愚駑無汗馬之勞辛延年羽林郎詩曰銀鞍何煜)
(爚翠蓋空踟蹰)少年負壯氣耿介立衝冠(漢書音義曰負恃也韓子曰耿介之士史)
(記曰藺相如怒髮上衝冠)懷紀燕山石思開函谷丸(范曄後漢書曰竇憲為車騎將)
(軍與北單于戰于稽落山破之遂登燕然山刻石勒功紀威德又曰隗囂據天水王元說囂曰東收三輔之地)
(案秦舊迹表裏山河元請以一丸泥為大王東封函谷關此萬世一時也)豈如霸上戲羞取
路傍觀(漢書曰匈奴入邊遣宗正劉禮軍霸上帝勞軍直融入帝曰鄉者霸上軍如兒戲古樂府曰日)
(出東南隅行曰兄弟兩三人中子侍中郎黃金終馬頭觀者滿路傍)寄言封侯者數竒良
可歎(漢書李廣與望氣王朔語曰自漢擊匈奴廣未嘗不在其中而諸將校尉以軍功取侯者數十人廣)
(不為人後然終無尺寸之功以得封邑者何也豈吾相不當侯耶又曰大將軍衞靑隂受上旨以為李廣數竒)
(孟康曰竒隻不耦也如淳曰數為匈奴所敗數所具切竒居宜切)
文選卷二十二
