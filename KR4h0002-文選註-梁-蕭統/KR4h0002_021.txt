文選卷二十一梁蕭統編
唐李善註
詠史
詠史詩一首(五言)
王仲宣
自古無殉死達人所共知(禮記曰陳乾昔寢疾屬其子曰如我死使我二婢子夾我)
(乾昔死其子曰殉葬非禮也杜預左氏傳注曰以人從葬為殉鶡冠子曰達人大觀)秦穆殺三良
惜哉空爾為(左氏傳曰秦伯任好卒以子車氏三子奄息仲行鍼虎為殉皆秦之良也毛萇詩傳)
(曰三良三善臣賈逵國語注曰惜痛也鄭玄禮記注曰爾語助也)結髮事明君受恩良
不訾(漢書曰霍光以結髮内侍又王生謂盖寬饒曰用不訾之軀良信也賈逵國語注曰訾量也)臨
歿要之死焉得不相隨(劉德漢書注曰黃鳥之詩刺秦穆公要之從死)妻子當
門泣兄弟哭路垂臨穴呼蒼天涕下如綆(古杏)縻(美悲切垂邊也)
(毛詩曰臨其穴惴惴其慄彼蒼者天殱我良人鄭玄曰穴謂塚壙也說文曰綆汲井綆也縻牛轡也)人生
各有志終不為此移同知埋身劇心亦有所施(說文曰劇甚也)
(包咸論語注曰施行也)生為百夫雄死為壯士規(毛詩曰維此奄息百夫之特鄭)
(玄曰百夫之中最雄俊者也漢書項羽謂樊噲曰壯士也)黃鳥作悲詩至今聲不虧
(毛詩序曰黃鳥哀三良也王逸楚辭注曰虧負也)
三良詩一首(五言)
曹子建
功名不可為忠義我所安(言功立不由于已故不可為也呂氏春秋曰功名之立天也)
(鄭玄禮記注曰名令問也孝經注曰死君之難為盡忠諡法曰能制命曰義我謂三良也)秦穆先下
世三臣皆自殘(列女傳桺下惠妻誄曰愷悌君子永能厲兮吁嗟惜哉乃下世兮賈逵國語注)
(曰沒身為殘)生時等榮樂既沒同憂患(應劭漢書注曰秦穆與羣臣飲酒酒酣公)
(曰生共此樂死共此哀奄息等許諾及公薨皆從死)誰言捐軀易殺身誠獨難(說文)
(曰捐棄也)攬涕登君墓臨穴仰天歎(楚辭曰美人兮攬涕而竚臨穴已見上文說文)
(曰歎太息也)長夜何冥冥一往不復還(李陵詩曰嚴父潛長夜慈母去中堂東觀)
(漢記鄧太后報鄧閶曰長歸冥冥往而不反)黃鳥為悲鳴哀哉傷肺肝(禮記曰親)
(始死惻怛之心傷腎乾肝焦肺古歌曰大憂摧人肺肝心)
詠史詩八首(五言)
左太沖
弱冠弄柔翰卓犖觀羣書(禮記曰人生二十曰弱冠王粲車渠椀賦曰援柔翰以作)
(賦孔融薦襧衡表曰英才卓躒躒與犖同班固漠書司馬遷贊曰劉向揚雄博極羣書)著論准過
秦作賦擬子虚(賈誼作過秦論司馬相如作子虚賦)邊城苦鳴鏑羽檄飛
京都(長楊賦曰永無邊城之災漢書曰冒頓乃作為鳴鏑習勒騎射音義曰箭鏑也如今鳴箭也漢書高)
(祖曰吾以羽檄徵天下兵)雖非甲胄士疇昔覽穰苴(尚書曰善穀乃甲胄左氏傳羊)
(斟曰疇昔之羊子為政史記曰司馬穰苴者田完之苗裔也齊景公以為將軍將兵扞燕晉之師其後田和因)
(自立為齊威王用兵行威大放穰苴之法而諸候朝齊威王使大夫追論古者司馬法而附穰苴其中因號曰)
(司馬穰苴兵法)長嘯激清風志若無東吳(楚辭曰臨深水而長嘯王逸楚辭注曰激)
(慼也東吳謂孫氏也)鉛刀貴一割夢想騁良圖(東觀漢記班超上疏曰臣乘聖漢威)
(神冀傚鉛刀一割之用韓君章句曰騁施也)左眄澄江湘右盼定羌胡(廣雅曰眄)
(視也方言曰澄清也馬融論語注曰盼動目貌)功成不受爵長揖歸田廬(漢書曰酈)
(食其長揖不拜毛詩曰中田有廬漢書疏廣曰吾自有舊田廬)
鬱鬱澗底松離離山上苗(古詩曰鬱鬱園中桺毛萇詩傳曰離離垂貌)以彼
徑寸莖蔭此百尺條(史記魏王曰寡人有徑寸之珠七發曰高百尺而無枝)世胄
躡高位英俊沈下僚(韓詩内傳曰所以為世子何言世世不絶孔安國尚書傳曰胄長子)
(也謂卿大夫子弟也廣雅曰躡履也西都賦曰英俊之域爾雅曰僚官也)地勢使之然由來
非一朝(周書湯曰吾欲因地勢所有而獻之列子喻氏曰病非一朝一夕之故其所由來漸矣)金
張藉舊業七葉珥漢貂(班固漢書金日磾贊曰夷狄亡國羈虜漢庭七葉内侍何其盛)
(也七葉自武至平也又張湯傳贊曰張氏之子孫相繼自宣元以來為侍中中常侍者凡十餘人功臣之後唯)
(有金氏張氏親近貴寵比於外戚珥插也董巴輿服志曰侍中中常侍冠武弁貂尾為飾)馮公豈不
偉白首不見招(漢書馮唐以孝著為郎中署長事文帝帝輦過問唐曰父老何自為郎說文曰)
(偉竒也苟悦漢紀曰馮唐白首屈於郎署)
吾希段干木偃息藩魏君(廣雅曰希庶也干木已見魏都賦幽通賦曰干木偃息以)
(藩魏)吾慕魯仲連談笑却秦軍(史記曰魯仲連好竒偉倜儻畫策而不肯仕宦任職)
(趙孝成王時秦使白起圍趙魏王使將軍新垣衍說趙尊秦昭王為帝魯連適遊趙謂平原君曰梁客新垣衍)
(安在吾請為君責而歸之乃見新垣衍垣衍起再拜謝曰吾請出不敢復言秦將聞之為却五十里)當世
貴不羈遭難能解紛功成不受賞高節卓不羣(史記曰秦軍引)
(去平原君欲封魯連魯連辭謝終不肯受平原君乃置酒酒酣起前以千金遺魯連魯連笑曰所貴於天下之)
(士者為人排患釋難解紛而不取也即有取者是商賈之事而連不忍為也遂辭平原而去班固說東平王蒼)
(曰光名宣於當世鄒陽上書曰不羈之士與牛驥同皂史記曰魯仲連好持高節遊於趙論語顔回曰如有所)
(立卓爾)臨組不肯&KR1303;對珪不肯分(說文曰組綬屬也王逸楚辭注曰&KR1303;繫也禮稽)
(命徵曰諸侯執珪解嘲曰析人之珪)連璽燿前庭比之猶浮雲(將加之官必授之以)
(印後仲連為書遺燕將燕將自殺田單欲爵之仲連遊海上再封故言連璽鄭玄周禮注曰璽印也論語子曰)
(不義而富且貴於我如浮雲)
濟濟京城内赫赫王侯居(毛詩曰濟濟多士毛萇曰濟濟多威儀也吴質書曰陳威)
(發憤思入京城毛詩曰赫赫師尹毛萇曰赫赫顯盛貌)冠蓋蔭四術朱輪竟長衢
(西都賦曰冠盖如雲廣雅曰術道也楊惲書曰乘朱輪者十人古詩曰長衢夾巷)朝集金張館
暮宿許史廬(漢書盖寬饒曰上無許史之屬下無金張之託金張已見上文漢書孝宣許皇后元)
(帝母元帝封外祖父廣漢為平恩候又曰史良娣宣帝祖母也兄恭宣帝立恭已死封恭長子高為樂陵候)
南鄰擊鐘磬北里吹笙竽(左氏傳曰鄭伯有夜飲酒擊鍾焉呂氏春秋曰帝嚳令人)
(擊磬墨子曰彈琴瑟吹笙竽磬或為鼓)寂寂揚子宅門無卿相輿(說文曰寂寂無)
(人聲也漢書揚雄自敘曰雄家素貧嗜酒人希至其門)寥寥空宇中所講在玄虚
(廣雅曰寥深也空廓也楚辭曰閔空宇之孤子漢書曰雄方草創太玄有以自守老子曰玄之又玄衆妙之門)
(管子曰虚無無形謂之道)言論准宣尼辭賦擬相如(漢書曰時有人問雄者雄常用)
(法應之譔為十三卷象論語號曰法言乂曰先是時蜀有司馬相如作賦甚弘麗温雅雄心壯之每作賦常擬)
(以為式)悠悠百世後英名擅八區(論語曰其或繼周者雖百世可知也魏志程昱)
(曰劉備有英名說文曰擅專也解嘲曰天下之士咸營於八區)
皓天舒白日靈景耀神州(廣雅曰皓明也傳玄三都賦曰白日舒靈景於天地理書)
(曰崑崙東南地方五千里名曰神州)列宅紫宮裏飛宇若雲浮(西京賦曰正紫宮於)
(未央桓寬鹽鐵論曰梓匠營宮室上成雲氣下成山林)峩峩高門内藹藹皆王侯
(廣雅曰峩峩容也峩與娥同古字通漢書鮑宣曰豈徒欲使臣重高門之地哉毛詩曰藹藹王多吉士廣雅曰)
(藹藹盛也)自非攀龍客何為欻來遊(揚子法言曰攀龍鱗附鳳翼薛綜西京賦注曰)
(欻者言忽也)被褐出閶闔高步追許由(家語子路曰有人於此被褐而懷玉何如)
(子曰國無道隱者可也晉宫闕名曰洛陽城閶闔門西向皇甫謐高士傳曰許由武陽城槐里人修道沖虚學)
(于齧缺許由為堯所讓由是退隠遯耕於中嶽下)振衣千仞岡濯足萬里流(王粲)
(七釋曰濯身乎滄浪振衣乎高嶽)
荆軻飲燕市酒酣氣益震(孔安國尚書傅曰樂酒曰酣毛萇詩傳曰震猶威也)哀
歌和漸離謂若傍無人(史記曰荆軻之燕與屠狗及高漸離飲於燕市酒酣以往高漸)
(離擊筑荆軻和而歌於市中相樂也已而相泣傍若無人)雖無壯士節與世亦殊倫
高眄邈四海豪右何足陳(臣瓚漢書注曰邈緜邈也張衡四愁詩序曰豪右兼並之)
(家)貴者雖自貴視之若埃塵賤者雖自賤重之若千鈞
(埃塵言輕千鈞喻重也列子楊朱曰貴非所貴賤非所賤齊貴齊賤漢書曰十六兩為一斤三十斤為一鈞)
主父宦不達骨肉還相薄(史記或說主父偃曰大横主父偃曰臣結髮遊學四十年)
(身不得遂親不以為子昆弟不收杜預左氏傳注曰宦仕也吕氏春秋曰父母之於子也子之於父母也此之)
(謂骨肉之親薄輕鄙之也史記曰君薄淮陽邪)買臣困采樵伉儷不安宅(漢書曰朱)
(買臣家貧常刈薪樵賣以給食檐束薪行且誦書妻亦負戴相隨數止買臣無謳歌道中買臣愈益疾歌妻羞)
(之求去買臣笑曰我年五十當富貴也今已四十餘矣女苦日久待我富貴報汝功力妻恚怒曰如公等終餓)
(死溝中耳何能富貴買臣不能畱即聽去左氏傳曰施氏之婦怒施氏曰已不能庇其伉儷杜預曰儷偶也伉)
(敵也)陳平無産業歸來翳負郭(漢書曰陳平家貧好讀書家乃負郭窮巷以席為門)
(然門外多長者車轍方言曰翳薆也郭璞曰謂蔽薆也音愛鄭玄禮記注曰負之言背也)長卿還成
都壁立何寥廓(史記曰卓文君奔司馬相如相如與馳歸成都居徒四壁立郭璞曰貧窮也楚)
(辭曰嗟寥廓而無處廣雅曰廓空也)四賢豈不偉遺烈光篇籍(班固說東平王蒼曰)
(遣烈著於無窮漢書曰吳起商鞅垂著篇籍)當其未遇時憂在填溝壑(孟子曰志)
(士不忘在溝壑)英雄有屯邅由來自古昔(周易曰屯如邅如國語曰古曰在昔)何
世無竒才遺之在草澤(孫子曰何世之無才何才之無施)
習習籠中鳥舉翮觸四隅(說文曰習習數飛也鶡冠子曰籠中之鳥空籠不出鄭玄)
(毛詩箋云隅角也)落落窮巷士抱影守空廬(落落疎寂貌言士之居窮巷若鳥之)
(在籠中也風賦曰廓抱影而獨倚)出門無通路枳棘塞中塗(王仲宣七哀詩曰出)
(門無所見孔叢子孔子山陵之歌曰枳棘充路陟之無緣)計策弃不收塊若枯池魚
(東方朔六言曰計策棄捐不收王逸楚辭注曰塊獨處貌)外望無寸祿内顧無斗儲
(國語叔向曰絳之富商而無尋尺之禄鄭玄毛詩箋曰廻首曰顧古出東門行曰盎中無斗米架上無懸衣說)
(文曰儲蓄也謂蓄積以待用也)親戚還相蔑朋友日夜疎(鄭玄毛詩箋曰蔑輕也莊)
(子曰親友益疎)蘇秦北遊說李斯西上書俛仰生榮華咄嗟復
彫枯(史記曰蘇秦乃西至秦說惠王王方誅商鞅疾辨士弗用乃東之趙遂說六國蘇秦為從約長并相)
(六國後去趙之燕陽為得罪於燕而亡自燕之齊齊宣王以為客卿後齊大夫多與蘇秦争寵者而使人刺蘇)
(秦又曰李斯西入秦說秦王後秦王以斯為客卿又曰始皇以斯為丞相二世下斯就五刑莊子曰其疾也俛)
(仰之間文子曰身有榮華心有愁悴蒼頡篇曰咄啐也說文曰啐驚也王弼周易注曰嗟憂歎之辭咄可忽切)
(啐蒼憒切)飲河期滿腹貴足不願餘巢林棲一枝可為達士
模(莊子曰鷦鷯巢林不過一枝偃鼠飲河不過滿腹)
詠史詩一首(五言)
張景陽(臧榮緒晉書曰張恊字景陽載之弟也兄弟並守道不競以屬詠自娛少碎公)
(府後為黃門侍郎因託疾遂絶人事終於家)
昔在西京時朝野多歡娛(漢書劉向上疏曰衆賢和於朝萬物和於野孟子曰霸者)
(之民驩虞如也王逸楚辭注曰娛樂也娛與虞古字通用)藹藹東都門羣公祖二疏
(毛詩曰仲山甫出祖鄭玄曰祖者行犯軷之祭也)朱軒曜金城供帳臨長衢(尚書)
(太傳曰未命為士不得朱軒鹽鐡論曰秦金城千里供帳見下注長衢已見上文)達人知止足
遺榮忽如無(鍾會有遺榮賦)抽簪解朝衣散髮歸海隅(鍾會遺榮賦曰)
(散髮抽簪永絶一丘蒼頡篇曰簪笄也所以持冠也孟子曰如以朝衣朝冠坐於塗炭也尚書曰至於海隅蒼)
(生)行人為隕涕賢哉此丈夫(漢書楊宣上書曰行道之人為之隕涕毛詩曰心之)
(憂矣涕既隕之)揮金樂當年歲暮不畱儲(韓康伯周易注曰揮散也歲暮喻年老也)
(詩曰蟋蟀在堂歲聿其暮薜君曰暮晩也言君之年歲已晩也)顧謂四坐賓多財為累
愚(說文曰顧還視也古詩曰四坐莫不歎漢書曰疏廣字仲翁東海人也明春秋為太子太傳兄子受字公)
(子亦以賢良為太子家令廣謂受曰吾聞知足不辱知止不殆今仕至二千石功成名立如此不去懼有後悔)
(豈如父子相隨出關歸老故鄉以夀命終不亦善乎遂上疏乞骸骨上以其年篤老皆許之加賜黃金二十斤)
(皇太子賜五十斤公卿大夫故人邑子為設祖道供悵東都門外送車數百兩辭訣而去道路觀者曰賢哉二)
(大夫或歎息為之下泣廣既歸鄉里日令家共具設酒食請族人故舊賓客與相娛樂居歲餘廣子孫竊謂其)
(昆弟老人廣所愛信者曰子孫幾及君時頗立産業基址今日飲食費且盡宜從丈人所勸說君買田宅老人)
(即以間暇時為廣言此計廣曰吾豈老誖不念子孫哉賢而多財則損其志愚而多財則益其過金者聖主所)
(以惠養老臣也故樂與鄉黨宗族共饗其賜以盡吾餘曰不亦可乎於是族人悦服皆以夀終累猶負也累愚)
(為過者之累也)清風激萬代名與天壤俱(胡廣書曰建鴻德流清風史記魯仲連與)
(燕將書曰業與三王爭流名與天壤俱弊)咄此蟬冕客君紳宜見書(說文曰咄相謂)
(也蔡邕獨斷曰大尉已下冠惠文侍中珥貂蟬論語曰子張問行子曰言忠信行篤敬子張書諸紳)
覽古詩一首(五言)
盧子諒(徐廣晉紀曰廬諶字子諒范陽人也有才理顯宗徵為散騎常侍叚末波愛其)
(才託以道險終不遣之末波死諶依石季龍冉閔誅石氏諶隨閔軍遇害)
趙氏有和璧天下無不傳(蔡邕琴操曰楚明光者楚王大夫也昭王得&KR2715;氏璧欲以)
(貢於趙王於是遣明光奉璧之趙&KR2715;古和字史記秦王曰和氏璧天下共傳寶也)秦人來求市
厥價徒空言(史記曰趙惠王得和氏璧秦昭王聞之使人遺趙王書願以十五城易璧史記漢王)
(曰空言虚語非所守也價或作償)與之將見賣不與恐致患簡才備行
李圖令國命全(史記曰趙王得秦王書與大將軍廉頗諸大臣謀欲與秦璧城恐不可得而見)
(欺欲勿與即患秦兵之來計未定求令報秦者未得毛萇詩傳曰將且也見賣謂將賣已也爾雅曰簡擇也左)
(氏傳燭之武謂秦伯曰行李之往來□其乏困杜預曰行李使人孫卿子曰人之命在天國之命在禮)藺
生在下位繆子稱其賢(史記曰宦者令繆賢曰臣舍人藺相如可使王召見問藺相如)
(周易曰在下位而不憂家語曰顔回以德行著名孔子稱其賢)奉辭馳出境伏軾逕入
關(史記曰趙王遂令相如奉和璧西入秦尚書曰奉辭□罪鄭玄禮記注曰辭言語也莊子曰宣尼伏軾而)
(歎曰由之難化也)秦王御殿坐趙使擁節前(史記曰秦王坐章臺見相如相如奉)
(璧上秦王秦王大喜毛萇詩傳曰御進也鄭玄禮記注曰節所以明信輔君命也令趙使者擁節也)揮袂
睨金柱身玉要俱捐(說文曰揮奮也史記曰相如視秦王無意償趙城乃前曰璧有瑕請)
(指示王王授璧相如持璧却立倚柱怒髮上衝冠曰臣觀大王無意償趙城故臣復取璧大王必欲急臣臣頭)
(今與璧俱碎於柱矣相如持其璧睨柱欲以擊柱秦王恐其破璧乃辭謝請以十五城與趙燕丹子曰荆軻拔)
(匕首擿秦王決耳入銅柱火出然銅有金故稱曰金柱)連城既偽往荆玉亦真還
(史記曰相如度秦王特以詐偽為與趙城實不可得乃使從者衣褐裹其璧從徑道亡歸璧于趙秦乃不以城)
(與趙趙亦終不與璧)爰在澠池會二主尅交歡(爾雅曰爰曰也史記曰秦王欲為好)
(會於澠池趙王遂與秦王會澠池又曰嚴仲子謂聶政曰故進百金者得以交足下懽漢書曰郭解入關賢豪)
(交歡)昭襄欲負力相如折其端(史記曰秦武王死無子丘異母弟是為昭襄王列子)
(曰不猶愈於負其力乎漢書曰秦王政負力怙威鄭玄周禮注曰負恃也方言曰端緒也)眥血下霑
襟怒髮上衝冠(說文曰眥目眶也列士傳曰來亥瞋目視虎眥裂血出濺虎髮上衝冠已見上)
(注)西缶終雙擊東瑟不隻彈(西缶東瑟已見西征賦)捨生豈不易
處死誠獨難(幽通賦曰捨生取誼史記太史公曰非死者難言處死者難也)稜威章臺
顚彊禦亦不干(漢書武帝報李廣曰威稜懾于鄒國毛詩曰不畏彊禦孔安國尚書傳曰干犯)
(也)屈節邯鄲中俛首忍廻軒(史記曰趙王以相如功大拜為上卿位在廉頗之右)
(廉頗曰相如素賤人吾羞不忍為之下我見相如必辱之相如聞不背與會出望見廉頗相如引車避匿家語)
(子貢曰夫子欲屈節以救父母之國節猶操也)廉公何為者負荆謝厥諐(史記曰於)
(是舍人相與諫相如曰今君與廉君同列廉君宣惡言而君畏匿且庸人尚羞之相如曰相如雖駑獨畏廉將)
(軍哉顧我念之彊秦所以不敢加兵於趙者徒以吾兩人在也今兩虎自鬭其勢必不俱生吾所以為此者以)
(先國家之急而後私讐也廉頗聞之由袒負荆因賓客至藺相如門謝罪曰鄙賤之人不知將軍寬之至也卒)
(相與歡為刎頸之交晉灼漢書注曰以辭相告曰謝尚書曰思免厥諐孔安國尚書傳曰諐過也)智勇
冠當代弛張使我歎(史記太史公曰相如其處智勇可謂兼之矣禮記孔子曰一張一弛)
(文武之道也鄭玄曰張弛以弓弩喻人也說文曰歎吟也謂情有所悦吟歎而歌詠)
張子房詩(五言十沈約宋書曰姚泓新立關中亂義熙三年正月公以舟師進討軍頓)
(畱項城經張良廟也)
謝宣遠(王儉七志曰高祖遊張良廟竝命僚佐賦詩瞻之所造冠於一時)
王風哀以思周道蕩無章(毛詩序曰關睢麟趾之化王者之風又曰亡國之音哀以)
(思毛詩曰顧瞻周道又序曰厲王無道天下蕩蕩無綱紀文章)卜洛易隆替興亂罔不
亡(尚書曰于朝至于洛師卜惟洛食韋昭國語注曰替廢也漢書婁敬說高祖曰昔成王即位乃營成周都)
(洛以為此天下中有德則易以王無德則易以亡又劉向上疏曰自古及今未有不亡之國也)力政吞
九鼎苛慝暴三殤(力政謂秦也墨子曰反天意者力政也如淳漢書注曰王室微弱諸侯以)
(力為政相攻伐也史記曰秦取九周鼎寶器而遷西周禮記曰孔子過秦山側婦人哭於墓者而哀夫子式而)
(聽之使子貢問之曰子之哭也上似重有憂者而曰然昔者吾舅死於虎吾夫又死焉今吾子又死焉夫子曰)
(何不去也曰無苛政夫子曰小子識之苛政猛於虎也苛猶虐也)息肩纏民思靈鑒集朱
光(東京賦曰百姓不能忍是用息肩於漢毛詩曰天鑒在下有命既集曹植離友詩曰靈鑒無私賈逵國語)
(注曰鑒察也南都賦曰輝朱光於白水)伊人感代工聿來扶興王(伊人謂張良也)
(毛詩曰所謂伊人感猶應也尚書咎錄曰無曠庶官天工人其代之毛詩曰聿來胥字孔安國尚書傳曰聿遂)
(也陸機遂志賦曰扶興王以成命延衰期乎天祿)婉婉幕中畫輝輝天業昌(婉婉)
(和順貌也漢書高祖曰運籌帷幄之中吾不如子房易巛靈圖曰攝天之業使之理鄭玄曰天業得其理)鴻
門消薄蝕垓下殞攙搶(漢書曰亞父范增說項羽急擊沛公項伯素善張良夜馳見良)
(具告事實良乃與項伯見沛公曰早自來謝沛公翌曰從百餘騎見羽鴻門羽因留沛公飲范增數目羽擊沛)
(公羽不應有頃公從間道走軍使張良畱謝又曰漢王追羽至陽夏不會謂張良曰諸侯不從奈何用良計諸)
(侯皆會圍羽垓下薄蝕攙搶皆喻羽也京房易飛侯曰凡日蝕皆於晦朔不於晦朔蝕者名曰薄爾雅曰彗星)
(為攙搶)爵仇建蕭宰定都護儲皇(爵仇謂封雍齒也已見幽通賦漢書曰良從上)
(出竒計及立蕭相國音義曰何時未為相國勸高祖立之漢書婁敬說上曰陛下都洛陽不如入關上問良良)
(因勸上是日車駕西都長安又曰欲廢太子立戚夫人子趙王如意吕后恐不知所為或謂吕后留侯善畫計)
(吕后乃使建成侯吕澤刧良良曰顧上有所不能致者四人令太子為書卑辭安車請以為客令上見之則一)
(助也於是太子迎四又至上破黥布歸愈欲易太子及置酒太子侍四人從上乃驚曰吾求公公逃避我今公)
(何自從吾兒遊乎煩公幸卒調護太子竟不易不易太子者良本招此四人之力也又疏廣曰太子國儲副君)
(也)肇允契幽叟飜飛指帝鄉(言初即合契幽叟晩乃遊心帝鄉漢書曰良從容步)
(下邳圯上有一老父衣褐至良所曰孺子可教後五日與我可期此良夜半往有頃父亦來喜出一編書曰讀)
(是則為王者師旦視其書乃太公兵法乂曰願棄人間事欲從赤松子遊耳廼學道欲輕舉莊子曰華封人謂)
(堯曰千歲厭世去而上仙乘彼白雲至于帝鄉毛詩曰肇允彼桃蟲飜飛維鳥鄭玄曰肇始也允信也薛君韓)
(詩章句曰飜飛貌)惠心奮千祀清埃播無疆(周易曰有孚惠心勿問元吉清埃猶)
(清塵也李尤武功歌曰清埃飛連日月毛詩曰惠我無疆)神武睦三正裁成被八荒
(神武謂宋高祖也尚書益曰帝德廣運乃聖乃神乃武乃文孔安國尚書傳曰睦和也漢書曰三正子為天正)
(丑為地正寅為人正周易曰后以財成天地之道輔相天地之宜漢書曰監八方被八荒)明兩燭河
隂慶霄薄汾陽(明兩慶霄皆喻宋高祖燭幽明也薄猶輕易也河隂汾陽堯舜二帝所居也言)
(以高祖譬舜則高祖光明又以方堯則堯可輕薄也周易曰明兩作離大人以繼明照于四方鄭玄曰明兩者)
(取君明上下以明德相承其於天下之事無不見也孟子曰舜避丹朱於南河之南然河南即河隂也慶霄即)
(慶雲也王逸楚辭注曰海内之政見四子藐姑射之山汾水之陽窅然喪其天下也)鑾旍歴頽寢
飾像薦嘉嘗(宋略曰大軍九月次彭城鑾旍鑾旗也公羊傳秋祭曰嘗)聖心豈徒甄
惟德在無忘(大戴禮曰神明自得聖心備矣鄭玄尚書緯注曰甄表也陸機高祖頌曰念功惟德)
(鄭玄毛詩箋曰惟思也)逝者如可作揆子慕周行(逝謂死也死者可起之而令仕)
(度子之志亦慕此周行周行喻宋也國語曰趙文子與叔譽遊於九原曰死者若可作也吾誰與歸毛詩曰嗟)
(我懷人窴彼周行毛萇曰行列也周之列位)濟濟屬車士粲粲翰墨場(漢書音義曰大)
(駕屬車八十乘歸田賦曰揮翰墨以奮藻賓戲曰婆娑乎術藝之場項岱曰場圃講經藝之所)瞽夫違
盛觀竦踊企一方(瞽父宣遠自謂也毛萇詩傳曰違離也莊子叔連曰瞽者無以與乎文章)
(之觀說文曰企舉踵也毛詩曰相怨一方)四達雖平直蹇步愧無良(禮記曰周道四)
(達尚書曰王道正直孔安國曰王道平直也說文曰蹇跛也左代傳曰孟縶之足不良能行毛萇詩傳曰良善)
(也)飡和忘微遠延首詠太康(莊子曰聖人其於人也故或不言而飲人以和郭象)
(曰各自得斯飲和矣豈待言哉微遠亦自謂也阮瑀止欲賦曰飲延首以極視魏明帝野田黃雀行曰四夷重)
(譯貢百姓謳吟詠太康琴操伍子胥歌曰庶此太康皆吾力兮)
秋胡詩一首(五言子列女傳曰魯秋胡潔婦者魯秋胡之妻秋胡子既納之五日去)
(而宦於陳五年乃歸未至其家見路傍有美婦人方採桑秋胡子悦之下車謂曰今吾有金願以與)
(夫人婦人曰嘻妾採桑奉二親吾不願人之金秋胡子遂去歸至家奉金遺其母其母使人呼其婦)
(婦至乃向採桑者也秋胡子見之而慙婦曰束髮修身辭親往仕五年乃得還當見親戚今也乃悦)
(路傍婦人而下子之裝以金與之是忘母不孝也妾不忍見不孝之人遂去而走自投河而死)
顔延年
椅梧傾高鳳寒谷待鳴律(毛詩曰其桐其椅其實離離又曰鳳皇鳴矣于彼高岡梧)
(桐生矣于彼朝陽司馬紹綂贈山濤詩曰昔者植朝陽傾枝俟鸞鷟劉向别錄曰鄒衍在燕有谷寒不生五榖)
(鄒子吹律而温至生黍也)影響豈不懷自遠每相匹(言椅梧佇鳳鳥之來儀寒谷資)
(吹律而成煦類乎影響豈不相思故夫婦之儀自遠相匹尚書曰惠廸吉從逆凶惟影響鶡冠子曰影則隨形)
(響則應聲毛萇詩傳曰懷思也)婉彼幽閒女作嬪君子室(毛萇詩傳曰婉然美貌又)
(曰窈窕幽閒也爾雅曰嬪婦也)峻節貫秋霜明艷侔朝日(貫猶連也傳玄有女篇曰)
(容華既以豔志節擬秋霜鄭玄周禮注曰侔等也詩曰東方之日彼殊者子在我室兮嶭君曰詩人言所說者)
(顔色盛美如東方之日)嘉運既我從欣願自此畢(其一陸機從梁陳詩曰在昔蒙)
(嘉運)燕居未及好良人顧有違(毛詩曰或燕燕居息又曰妻子好合孟子曰良人出)
(必厭酒肉劉熙曰婦人稱夫曰良人毛詩曰行道遲遲中心有違鄭玄毛詩箋曰顧念也)脱巾千里
外結綬登王畿(巾處士所服綬仕者所佩今欲宦於陳故脱巾而結綬也東觀漢記曰江革養)
(母幅巾屐履漢書蕭育與朱博為友長安諺曰蕭朱結綬言其相薦違也秋胡仕陳而曰王畿詩緯曰陳王者)
(所起也)戒徒在昧旦左右來相依(易歸藏曰君子戒車小人戒徒左氏傳曰讒鼎)
(之鉻曰昧旦丕顯)驅車出郊郭行路正威遲(古詩曰驅車策駑馬毛詩曰四牡騑)
(騑周道倭遲毛萇曰倭遲歴遠貌韓詩曰周道威夷其義同倭於危切)存為久離别沒為
長不歸(共二蘇武詩曰生當復來歸死當長相思)嗟余怨行後三陟窮晨暮
(毛詩曰嗟子子行役夙夜無匕又曰陟彼崔嵬我馬虺隤又曰陟彼高岡我馬玄黃又曰陟彼砠矣我馬屠矣)
嚴駕越風寒解鞍犯霜露(楚辭曰嚴車駕兮戲遊鄭玄禮記注曰越躐也漢書李廣)
(令曰下馬解鞍左氏傳太叔曰跋陟山川蒙犯霜露)原隰多悲涼廻飈卷高樹(宋均)
(春秋緯注曰凉愁也)離獸起荒蹊驚鳥從横去(阮籍詠懷詩曰離獸東南下)悲
哉遊宦子勞此山川路(其三漢書薄昭與淮南王書曰今之諸侯遊宦事人毛詩曰山)
(川悠遠維其勞矣)超遙行人遠宛轉年運徂(楚辭曰超逍遙兮今焉薄又曰愁修)
(夜而宛轉莊子老聃曰予年運而往矣將何以戒我哉)良時為此别日月方向除
(李陵詩曰良時不再至離别在須臾毛詩曰昔我往矣日月方除毛萇曰除陳生新曰除鄭玄曰四月為除廣)
(雅曰方始也)孰知寒暑積僶俛見榮枯(僶俛猶俯俛也程曉女典曰春榮冬枯自)
(然之理)歲暮臨空房凉風起座隅(陸機青青河畔草詩曰空房來悲風鵩鳥賦曰)
(止于座隅)寢興日已寒白露生庭蕪(其四毛詩曰言念君子載寢載興宋玉諷賦曰)
(主人女歌曰歲已暮兮日已寒爾雅曰蕪草也)勤役從歸願反路遵山河昔辭
秋未素今也歲載華蠶月觀時暇桑野多經過(毛詩曰蠶月條)
(桑又曰蜎蜎者蠋烝在桑野阮藉詠懷詩曰趙李相經過)佳人從所務窈窕援高柯
(楚辭曰聞佳人兮召予薜君韓詩章句曰窈窕貞專貌說文曰援引也)傾城誰不顧弭節
停中阿(其五漢書李延年歌曰北方有佳人絶世而獨立一顧傾人城再顧傾人國寧知傾城國佳人)
(不再得楚辭曰吾令羲和弭節兮鄭玄毛詩箋曰中阿阿中也大陵曰阿王逸曰弭安也)年往誠思
勞事遠闊音形(楚辭曰年洋洋而日往曹子建荅楊德祖書曰思子為勞陸機贈顧彦先詩曰)
(形影曠不接所說聲與音聲音日夜闊何以慰吾心)雖為五載别相與昧平生(廣雅)
(曰昧闇也五載之别雖久論情無容不識直為先昧平生所以致謬孔安國論語注曰平生猶少時也)捨
車遵往路鳧藻馳目成(周易曰舍車而徒義弗乘也往路所來從之路也李陵詩曰行人)
(懷往路班彪冀州賦曰感鳧藻以進樂兮楚辭曰滿堂兮美人忽獨與予兮目成王逸曰獨與我睨而相親成)
(為親也)南金豈不重聊自意所輕(毛詩曰元龜象齒大賂南金鄭玄毛詩箋曰聊)
(且略之辭也)義心多苦調密比金玉聲(其六潘岳從姉誄曰義心清尚莫之與鄰調猶)
(辭也毛詩曰無金玉爾音而有遐心)高節難久淹朅來空復辭(列女傳曰齊母乃作)
(詩以砥礪女之心高其節劉向七言曰朅來歸耕永自疎王逸楚辭注曰朅去也)遲遲前途盡
依依造門基上堂拜嘉慶入室問何之(閒居賦曰太夫人在堂蘇亥織)
(女詩曰時來嘉慶集室妻之所居女史箴曰正位居室楚辭曰浮雲兮容與導余兮何之)日暮行采
歸物色桑榆時(物色桑榆言日晩也東觀漢記光武曰日出之東隅收之桑榆)美人望昏
至慙歎前相持(其七楚辭曰美人皓齒嫮以姱)有懷誰能已聊用申苦
難(毛詩曰有懷于衛靡日不思鄭玄箋曰已止也)離居殊年載一别阻河關(楚辭)
(曰折疎麻兮瑤華將以遺兮離居史記曰魏王豹至國即絶河關)春來無時豫秋至恒
早寒(爾雅曰豫樂也)明發動愁心閨中起長歎(毛詩曰明發不寐曹子建美女)
(篇曰中夜起長歎)慘悽歲方晏日落遊子顔(其八言情之慘悽在乎歲之方晏日)
(之將落愈思遊子之顔楚辭曰歲既晏兮孰華鄭玄毛詩箋曰方向也漢書高祖曰遊子悲故鄉)高張
生絶弦聲急由調起(高張生於絶弦以喻立節期於效命聲急由乎調起以喻辭切興於)
(恨深揚雄解嘲曰弦者高張急徽物理論曰琴欲高張瑟欲下聲演連珠曰繁會之音生乎絶弦說苑曰應侯)
(與賈子坐聞有琴聲應侯曰今日琴一何悲賈子曰夫張急調下故使悲矣調猶韻也謂音聲之和)自昔
枉光塵結言固終始(繁欽與魏文帝牋曰冀事速訖旋待光塵公羊傳曰結言而退楚辭)
(曰解佩纓以結言周易曰歸妹人之終始也)如何久為别百行諐諸已(孔臧與從)
(弟書曰學者所以飭百行也杜預左氏傳注曰諐失也論語曰君子求諸已)君子失明義誰
與偕沒齒(家語孔子曰淫亂者生於男女男女無别則夫婦失義昏禮聘享者所以别男女明夫婦)
(之義也論語曰沒齒無怨言)愧彼行露詩甘之長川汜(其九貞女不犯霜露而違)
(禮而我貪生以棄義比之為劣故有愧焉毛詩曰厭浥行露豈不夙夜謂行多露鄭玄曰豈不知當早夜成婚)
(禮謂道中之露太多故不行耳爾雅曰水決復入河為汜)
五君詠(五言不沈約宋書曰顔延年領步兵好酒疎誕能斟酌當時劉湛言於彭城王義)
(康出為永嘉太守延年甚怨憤乃作五君詠以述竹林七賢山濤王戎以貴顯祓黜詠嵇康曰)
(鸞翮有時鎩龍性誰能馴詠阮籍曰物故不可出論途窮能無慟詠阮成曰屢薦不入官一麾乃)
(守詠劉伶曰韜精已沈飲誰知非荒宴此四句蓋自序也)
顔延年
阮步兵(袁宏竹林名士傳曰阮籍以步兵校尉缺厨中有數斛酒乃求為校尉大將軍甚竒)
(愛之)
阮公雖淪跡識密鑒亦洞(廣雅曰淪沒也識心之别名湛然不動謂之心分别是非)
(謂之識廣雅曰鑒照也洞深也)沈醉似理照寓辭類託諷(臧榮緒晉書曰籍拜東平)
(相不以政事為務沈醉日多善屬文論初不苦思率爾便成作五言詩詠懷八十餘篇為世所重班固漢書述)
(曰寓言淫麗託諷終始)長嘯若懷人越禮自驚衆(魏氏春秋曰籍少時常遊蘇門)
(山有隱者莫知姓名籍從與談太古無為之道及論五帝三王之義蘇門生蕭然曾不經聽籍乃對之長嘯清)
(韻響亮蘇門生逌爾而笑籍既降蘇門生亦嘯若鸞鳳之音馬毛詩曰嗟我懷人孫盛晉陽秋曰阮籍嫂嘗歸)
(家籍相見與别或以禮譏之籍曰禮豈為我設邪嵇康司馬長卿讚曰長卿慢世越禮自放賈逵國語注曰越)
(踰也)物故不可論途窮能無慟(臧榮緒晉書曰阮籍雖放誕不拘禮教發言玄遠口)
(不評論臧否人物魏氏春秋曰籍時率意獨駕不由徑路車跡所窮輒慟哭而返)
嵇中散
中散不偶世本自餐霞人(按孫盛晉陽秋曰嵇康性不偶俗呂氏春秋曰沈君筮謂)
(孫叔敖曰偶世接俗子不如我餐霞謂仙也楚辭曰潄正陽而含朝霞司馬相如大人賦曰呼吸沆瀣餐朝霞)
形解驗默仙吐論知凝神(顧凱之嵇康讚曰南海太守鮑靚通靈士也東海徐寧師)
(之寧夜聞静室有琴聲怪其妙而問焉靚曰嵇叔夜寧曰嵇臨命東市何得在兹靚曰叔夜迹示終而實尸解)
(桓子新論曰聖人皆形解仙去言死示民有終孫綽嵇中散傳曰嵇康作養生論入洛京師謂之神人向子期)
(難之不得屈莊子曰藐姑射之山有神人居焉其神凝郭象曰行若曳枯木心若聚死灰是其神凝也廣雅曰)
(凝定也)立俗迕流議尋山洽隱淪(竹林七賢論曰嵇康非湯武薄周孔所以迕世)
(廣雅曰迕迕犯也五故切非有先生論曰欲聞流議神仙傳曰王烈年匕二百三十八歲康甚愛之數與共入)
(山遊戲採藥桓子新論曰夭神人五二曰隱淪)鸞翮有時鎩龍性誰能馴(嵇康别傳)
(曰康美音氣好容色龍章鳳姿天質自然淮南子曰飛高鍛羽許愼曰鎩殘羽也左氏傳曰劉累學擾龍于豢)
(龍氏服虔漢書注曰擾馴也鎩所例切)
劉參軍(袁宏竹林名士傳曰劉伶為建威參軍)
劉伶善閉關懷情滅聞見(言道德内充情欲俱閉既無外累故聞見皆滅臧榮緒晉)
(書曰靈潛嘿少言老子曰善閉者無關鍵而不可開王弼曰因物自然不設不施故不用關鍵繩約而不可開)
(解說文曰懷藏也莊子廣成子曰目無所見耳無所聞汝神將守形形乃長生)鼓鍾不足歡榮
色豈能眩(夫鍾鼓以悦耳榮色以悦目今聞見既滅聲色俱喪故鼓鍾不足以為歡豈榮色之能眩)
(也賈逵國語注曰眩惑也戶徧切)韜精日沈飲誰知非荒宴(廣雅曰韜藏也賈逵)
(國語注曰精明也臧榮緒晉書曰靈常乘鹿車攜一壺酒尚書曰羲和沈湎于酒孔安國曰沈謂醉冥也毛詩)
(曰好樂無荒鄭玄曰荒廢亂也)頌酒雖短章深衷自此見(頌酒即酒德頌也衷謂中)
(心也蒼頡篇曰衷别外之辭也)
阮始平(袁宏竹林名士傳曰阮咸字仲容籍之兄子也與籍俱為竹林之遊官止始平)
(太守)
仲容青雲器實禀生民秀(青雲言高遠也史記太史公曰夫閭巷之人欲砥行立名)
(者非附青雲之士惡能施於後代哉禮記曰人者五行之秀廣雅曰秀美也)達音何用深識
微在金奏(傅愓晉諸公贊曰中護軍長史阮咸唱議荀勖所造樂聲高則悲亡國之音哀以思今聲)
(不合雅懼非德政中和之善必古今長短之所致後掘地得古銅尺歲久欲腐壞以此尺度於勖今尺短四分)
(時人明咸為解班固匈奴傳贊曰遠見識微周禮曰鍾師掌金奏凢樂事以鍾鼓奏九夏杜預左氏傳注曰擊)
(鍾而奏樂)郭奕已心醉山公非虚覯(名士傳曰阮咸哀樂至到過絶於人太原郭奕)
(見之心醉不覺歎服列子曰有神巫自齊而來處於鄭名曰季咸列子見之而心醉向秀曰迷惑其道也山濤)
(啓事曰咸若在官之職必妙絶於時鄭玄毛詩箋曰覯見也)屢薦不入官一麾乃世
守(曹嘉之晉紀曰山濤舉咸為吏部郎三上武帝不能用也尚書曰學古入官麾指麾也言為勖所指麾也)
(傅暢諸公讚曰勖性自矜因事遷咸為始平太守)
向常侍
向秀甘淡薄深心託豪素(說文曰淡薄味也文賦曰唯豪素之所擬)探道好
淵玄觀書鄙章句(謂注莊子也世說曰初注莊子者數十人莫能究其指要向秀於舊注外)
(為解義妙析竒致大暢玄風王逸妍蚩曰窮聖人之祕奥測六義之淵玄王逸楚辭注曰鄙恥也漢書曰費直)
(治易長於卦筮無章句)交吕既鴻軒攀嵇亦鳳舉(向秀别傳曰秀常與嵇康偶鍛)
(於洛邑與吕子灌園於山陽收其餘利以供酒食之費王仲宣贈蔡子篤詩曰歸䲫載軒軒飛貌張衡髑髏賦)
(曰星廻日運鳳舉龍驤)流連河裏遊惻愴山陽賦(漢書班伯曰式號式譃大雅所)
(以流連也服虔曰荒謼樂也魏氏春秋曰康寓居河内之山陽縣與河内向秀相友善遊於竹林思舊賦曰濟)
(黃河以汎舟經山陽之舊居)
詠史詩一首(五言)
鮑明遠
五都矜財雄三川養聲利(漢書曰王莽於五都立均官更名雒陽邯鄲臨淄宛成都)
(市長皆為五均司市師鄭玄尚書大傳注曰矜夸也漢書曰班壹當孝惠高后時以財雄邊戰國策云張儀曰)
(爭名於朝爭利於市今三川周室天下之朝市韋昭曰有河洛伊故曰三川)百金不市死明
經有高位(史記陶朱公曰吾聞千金之子不死於市濩書夏侯勝常謂諸生曰士病不明經經術苟)
(明其取青紫如俯拾地芥)京城十二衢飛甍各鱗次(西都賦曰立十二之通門吳都)
(賦曰飛甍舛互李尤辟雍賦曰攅羅鱗次)仕子彯華纓遊客竦輕轡(七啓曰華組之)
(纓楚辭曰竦余駕乎八冥廣雅曰竦上也)明星辰未稀軒盖已雲至(毛詩曰明星有)
(爛鄭玄曰明爛然也說文曰希疏也希與稀通說苑曰翟璜乘車載華盖田子方怪而問之對曰吾祿厚得此)
(軒盖尚書中侯曰青雲浮至)賓御紛䬃沓鞍馬光照地(孔安國尚書傳曰御侍也)
(吳質荅東阿王書曰情踊躍於鞍馬)寒暑在一時繁華及春媚(周易曰日月運行一)
(寒一暑應璩與曹長思書曰春生者繁華也)君平獨寂寞身世兩相弃(言身棄世)
(而不仕世棄身而不任漢書曰蜀有嚴君平卜於成都市日閱數人得百錢足自養則閉肆下簾而授老子楚)
(辭曰野寂寞其無人莊子曰夫欲勉為形者莫如棄世棄世則無累矣)
詠霍將軍北伐詩一首(五言)
虞子陽(虞羲集序曰羲字子陽會稽人也七歲能屬文後始安王引為侍郎尋兼建安)
(征虜府主簿功曹又兼記室參軍事天監中卒)
擁旄為漢將汗馬出長城(班固涿郡山祝文曰仗節擁旄鉦人伐鼓漢書公孫弘曰)
(臣愚駑無汗馬之勞史記曰秦使蒙恬築長城)長城地勢險萬里與雲平涼秋
八九月虜騎入幽并(宋子候詩曰高秋入九月白露變為霜)飛狐白日晩
瀚海愁隂生(漢書酈食其曰距飛狐之口臣瓚曰飛狐在代郡西南塞名漢書曰霍去病率師登)
(臨瀚海如淳曰瀚海海名說文曰隂雲覆日)羽書時斷絶刁斗晝夜驚(羽書即羽)
(檄也楚漢春秋曰黥布反羽書至上大怒漢書曰李廣行無部曲不擊刁斗自衛孟康曰以銅作鐎受一斗畫)
(炊飲食夜擊持行名曰刁斗今在滎陽庫中刁音彫鐎音遙)乘墉揮寶劒蔽日引高
旍(周易曰乘其墉弗克攻杜預左氏傳注曰乘登也廣雅曰揮動也越絶書曰楚王使風湖子歐冶子千將)
(作劒曰太阿晉鄭聞而求之不得圍楚之城三年不解於是楚王引太阿之劒登城而麾之三軍為之破敗史)
(記曰陸賈寶劒直百金楚辭曰旌蔽日兮歊若雲)雲屯七萃士魚麗六郡兵(晉陸)
(機從軍行曰胡馬如雲屯穆天子傳曰天子賜七萃之士郭璞曰萃聚也亦猶傳有七輿大夫皆衆聚集有智)
(力者為王爪牙也左氏傳曰王伐鄭鄭原繁為魚麗之陣漢書曰趙充國以六郡良家子善騎射補羽林服虔)
(曰金城隴西天水安定北地上郡也)胡笳關下思羌笛隴頭鳴(李陵書曰胡笳互動)
(沈約宋書有胡漢舊箏笛錄有曲不記所出長笛賦曰近世雙笛從羌起)骨都先自讋日逐
次亡精(漢書匈奴有骨都侯又曰匈奴讋焉文穎曰恐懼也讋之涉切漢書匈奴有日逐王西京賦曰)
(喪精亡魂)玉門罷斥候甲第始修營(漢書曰龍勒有玉門關又曰李廣遠斥候未嘗遇)
(害又曰賜霍光甲第一區又曰上為霍去病治第令視之對曰匈奴未滅臣無以家為)位登萬庾
積功立百行城(論語曰子華使於齊冉子為其母請粟子曰與之庾包咸曰十六升為庾百行)
(已見上文)天長地自久人道有虧盈(老子曰天長地久莊子曰天與地無窮人死者)
(有時爾雅曰虧毁也)未窮激楚樂已見高臺傾(楚辭曰宮庭震驚發激楚王逸曰激)
(楚清聲也言樂衆竝會復作激楚之聲也桓子新論琴道雍門周說孟嘗君曰千秋萬歲後高臺既已傾曲池)
(又已平)當令麟閣上千載有雄名(漢書甘露三年單于始入朝上思股肱之美乃)
(圖畫其人於麒麟閣法其形貌叙其姓名)
百一
百一詩一首(五言璉張方賢楚國先賢傳曰汝南應休作百篇詩譏切時事徧以示)
(在仕者咸皆怪愕或以為應焚棄之何晏獨無怪也然方賢之意以有百一篇故曰百一李充翰林)
(論曰應休璉五言詩百數十篇以風規治道蓋有詩人之旨焉又孫盛晉陽秋曰應璩作五言詩百)
(三十篇言時事頗有補益世多傳之據此二文不得以一百一篇而稱百一也今書七志曰應璩集謂之新詩)
(以百言為一篇或謂之百一詩然以字名詩義無所取據百一詩序云時謂曹爽曰公今聞周公巍巍之稱安)
(知百慮有一失乎百一之名蓋興於此也)
應璩(文章錄曰璩字休璉博學好屬文明帝時歴官散騎侍郎曹爽多違法度璩為)
(詩以諷馬典著作卒文章志曰璩汝南人也詩序曰下流應侯自侮也)
下流不可處君子愼厥初(論語曰紂之不善不如是之甚也是以君子惡居下流天)
(下之惡皆歸焉尚書仲虺曰愼厥終惟其始)名高不宿著易用受侵誣(韓詩曰說)
(之以名高史記曰灌夫亦得竇嬰通列侯宗室為名高三略曰侵誣下民國内諠譁)前者隳官去
有人適我閭(高唐賦曰長史隳官賢士失志)田家無所有酌醴焚枯魚
(漢書楊惲書曰田家作若蔡邕與袁公書曰酌麥醴熾乾魚欣然樂在其中矣)問我何功德三
入承明廬(璩初為侍郎乂為常侍乂為侍中故云三入陸機洛陽記曰吾常怪謁帝承明廬問張公)
(張公云魏明帝在建始殿朝會皆由承明門然直廬在承明門側)所以占此土是謂仁
智居(言今所占之土是謂仁智之所居乎亦問者之辭也爾雅曰隱占也郭璞曰隱度之也占之鹽切論)
(語曰智者樂水仁者樂山)文章不經國筐篋無尺書(興論論文曰文章經國之大業)
(新序孫叔敖曰府庫之藏金王筐篚之槖簡書說文曰筐篋笥也口頰切漢書曰廣武君曰奉咫尺之書以使)
(燕)用等稱才學往往見歎譽(言文章既不經國筐篋又無尺書乃用何等而稱才)
(學往往而見譽問者之辭也)避席跪自陳賤子實空虚(孝經曰曾子避席漢書曰)
(王邑請召賓邑稱賤子)宋人遇周客慙愧靡所如(言已妄竊崇班心常懷恥類宋)
(人之遇周客慙愧而無所如闞子曰宋之愚人得燕石於梧臺之側藏之以為大寶周客聞而觀焉主人齋七)
(日端冕玄服以發寶革匱十重巾十襲客見俛而掩口盧胡而笑曰此特燕石也其與瓦甓不殊主人大怒曰)
(商賈之言醫匠之心藏之愈固守之彌謹杜預左氏傳曰如從也)
遊仙
遊仙詩一首(五言)
何敬祖(臧榮緒晉書曰何劭字敬祖陳國人也博學多聞善屬篇章初為相國掾稍遷)
(尚書左僕射薨)
青青陵上松亭亭高山栢(古詩曰青青陵上栢劉公幹贈從弟詩曰亭亭山上松亭)
(亭高貌)光色冬夏茂根柢無彫落(莊子曰受命於地唯松栢獨在冬夏青青爾雅)
(曰柢本也焦貢易林曰温山松栢常茂不彫落)吉士懷貞心悟物思遠託揚志
玄雲際流目矚巖石(尚書曰庶常吉士七啓曰抗志雲際思玄賦曰流目眺夫衡門)羨
昔王子喬友道發伊洛迢遞陵峻岳連翩御飛鶴(列仙傳曰)
(王喬者周靈王太子晉也好吹笙作鳳鳴遊伊洛之間道人浮丘公接以上嵩高山三十餘年後求之於山上)
(見相良曰告我家七月七日待我於緱山頭果乘白鶴駐山頭望之不得到舉首謝時人數日而去立祠緱氏)
(山下文子曰三皇武帝輕天下細萬物上與道為友下與化為人張湛曰上能友於道友或為反吕氏春秋曰)
(君子反以修德思玄賦曰繽連翩兮紛暗曖說文曰御使馬也)抗跡遺萬里豈戀生民
樂(廣雅曰抗舉也楚辭曰悲申屠之抗跡)長懷慕仙類眩然心緜邈(王逸楚辭)
(注曰緜緜細微之思也又曰邈遠也)
遊仙詩七首(五言)
郭景純(凡遊仙之篇皆所以滓穢塵網錙銖纓紱飡霞倒景餌玉玄都而璞之制文多)
(自叙雖志狹中區而辭無俗累見非前識良有以哉)
京華游俠窟山林隱遯棲(西京賦曰都邑遊俠張趙之倫莊子曰徐無鬼見魏武候)
(武侯曰先生居山林久矣郭璞山海經注曰山居為棲又曰遯者退也周易曰龍德而隱遯世無悶)朱門
何足榮未若託蓬萊(東方朔十洲記曰臣故捨韜隱而赴王庭藏養生而侍未門矣史記)
(曰李少君謂武帝曰臣常遊海上見安期生仙者通蓬萊中也)臨源挹清波陵岡掇丹
荑(毛萇詩傳曰挹斟也又曰掇拾也都括切本草經曰赤芝一名丹芝食之延年凡草之初生通名曰荑故)
(曰丹荑)靈谿可潛盤安事登雲梯(靈谿谿名也庾仲雍荆州記曰大城西九里有)
(靈谿水雲梯言仙人昇天因雲而上故曰雲梯墨子曰公輸般為雲梯以取宋張湛列子注曰班輸為梯可以)
(陵虚)漆園有傲吏萊氏有逸妻(史記曰莊子者蒙人也名周嘗為蒙漆園吏楚威王)
(聞莊周賢使使厚幣迎許以為相莊周笑謂楚使者曰亟去無汚我列女傳曰萊子逃世耕於蒙山之陽或言)
(之楚楚王遂駕至老萊之門楚王曰守國之孤願變先生老萊曰諾妻曰妾聞居亂世為人所制能免於患乎)
(妾不能為人所制投其畚而去老萊乃隨而隱)進則保龍見退則觸藩羝(進謂求仙)
(也退謂處俗也周易曰九二見龍在田龍德而正中者也又曰羝羊觸藩羸其角不能退不能遂無攸利)高
蹈風塵外長揖謝夷齊(左氏傳曰魯人之皐使我高蹈莊子曰孔子彷徨塵垢之外說)
(文曰謝辭别也史記曰伯夷叔齊孤竹君之子也父欲立叔齊及卒叔齊讓伯夷伯夷曰父命也遂逃去叔齊)
(亦不肯立而逃義不食周粟隱於首陽山)
青谿千餘仞中有一道士(庾仲雍荆州記曰臨沮縣有青谿山山東有泉泉側有道)
(士精舍郭景純嘗作臨沮縣故遊仙詩嗟青溪之美)雲生梁棟間風出窗戶裏借
問此何誰云是鬼谷子(史記曰蘇秦東師事於齊而習於鬼谷先生徐廣曰潁川陽城)
(有鬼谷鬼谷子序曰周時有豪士隱於鬼谷者自號鬼谷子言其自遠也然鬼谷之名隱者通號也)翹迹
企潁陽臨河思洗耳(廣雅曰翹舉也呂氏春秋曰昔堯朝許由於沛澤之中請屬天下於)
(夫子許由遂之潁川之陽琴操曰堯大許由之志禪為天子由以其言不善乃臨河而洗其耳)閶闔西
南來潛波渙鱗起(閶闔風已見西京賦高誘曰兌為閶闔風周易曰風行水上渙)靈妃
顧我笑粲然啓玉齒(靈妃虙妃也毛詩曰顧我則笑鄭玄曰願猶視也穀梁傳曰軍人粲)
(然皆笑莊子曰女商謂徐無鬼曰吾所以說君者吾未嘗啓齒司馬彪曰啓齒笑也)蹇修時不存
要之將誰使(楚辭曰吾令豐隆乘雲兮求虙妃之所在解佩纕以結言兮吾令蹇修以為理王逸)
(曰古賢蹇修而媒理也廣雅曰將欲也)
翡翠戲蘭苕容色更相鮮(言珍禽芳草遞相輝映可悦之甚也蘭苕蘭秀也)綠
蘿結高林蒙籠盖一山(陸璣毛詩草木疏曰松蘿蔓松而生枝正青毛詩曰蔦與女蘿)
(施于松栢毛萇曰女蘿松蘿也)中有冥寂士静嘯撫清絃(冥玄默也)放情陵
霄外嚼蘂挹飛泉(楚辭曰放迹志乎雲中淮南子曰大丈夫乘雲陵霄與造化逍遙魏文帝)
(典論曰飢飡瓊蘂渴飲飛泉)赤松臨上游駕鴻乘紫煙(列仙傳曰赤松子者神農)
(時雨師也服水玉教神農能入火不燒至崑崙山上常止西王母石室中隨風雨上下漢武内傳王母侍者歌)
(曰遂乘萬龍輴馳騁眄九野嵇康荅難曰偓佺以柏實方目赤松以水玉乘煙古白鴻頌曰兹亦耿介矯翮紫)
(煙)左挹浮丘袖右拍洪崖肩(列仙傳曰浮丘公接王子喬以上嵩高山說文曰拍)
(拊也普白切西京賦曰洪崖立而指麾神仙傳曰衛叔卿與數人博其子度曰向與博者為誰叔聊曰是洪崖)
(先生)借問蜉蝣輩寧知龜鶴年(大戴禮夏小正曰蜉蝣朝生而暮死養生要論曰龜)
(鶴夀有千百之數性夀之物也道家之言鶴曲頸而息龜潛匿而噎此其所以為夀也服氣養性者法焉)
六龍安可頓運流有代謝(楚辭曰貫鴻濛以東朅兮維六龍於扶桑王逸曰紹我車)
(轡於扶桑以畱日幸得延年夀也莊子黃帝曰隂陽四時運行各得其序淮南子曰二者代謝斘馳高誘曰代)
(更也謝叙也)時變感人思已秋復願夏(爾雅曰感動也)淮海變微禽
吾生獨不化(國語趙簡子歎曰雀入于海為蛤雉入于淮為蜃黿鼉魚鼈莫不能化唯人不能哀)
(夫)雖欲騰丹谿雲螭非我駕(魏文帝典論曰夫生之必死成之必敗然而惑者望)
(乘風雲冀與螭龍共駕適不死之國國即丹谿其人浮遊列缺翺翔倒景然死者相襲丘壟相望逝者莫反潛)
(者莫形足以覺也)愧無魯陽德廻日向三舍(淮南子曰魯陽公與韓遘難戰酣方)
(暮援戈而麾之日為之反三舍許愼曰二十八宿一宿為一舍)臨川哀年邁撫心獨悲
叱(論語子在川上曰逝者如斯尚書曰日月逾邁孔安國曰如日月之並過儀禮曰婦人推心不哭叱歎聲)
(也楚辭曰憂不暇兮寢食叱增歎兮如雷)
逸翮思拂霄迅足羨遠遊(逸迅思拂霄及遠遊以喻仙者願輕舉而高蹈)清源
無增瀾安得運吞舟(清源不能行運吞舟之魚以喻塵俗不足容乎仙者劉公幹贈徐幹)
(詩曰方塘含清源楚辭曰谿谷嶄巖水增波韓詩外傳曰孟子曰夫吞舟之魚不居潛澤度量之士不居汚世)
珪璋雖特逹明月難闇投(珪璋明月皆喻仙也言珪璋雖有特達之美而明月之珠)
(難闇投以喻仙者雖有超俗之譽非無捕影之譏禮記孔子曰珪璋特達德也鄒陽上書曰明月之珠夜光之)
(璧以闇投人於道衆莫不按劒相眄者)潛穎怨青陽陵苕哀素秋(言世俗不姨求)
(仙而怨天施之偏又歎浮生之促類潛穎怨青陽之晩臻陵苕哀素秋之早至也潛穎在幽潛而結穎也鄒潤)
(甫遊仙詩曰潛穎隱九泉女蘿緣高松義與此同爾雅曰春為青陽又曰苕陵苕也素秋已見上文)悲來
惻丹心零淚緣纓流(悲俗遷謝故惻心流涕周易曰謂我心側諸葛亮與李平教曰詳思)
(斯戒明吾丹心淮南子曰雍門子以琴見孟嘗君流涕霑纓)
雜縣寓魯門風煖將為災(國語曰海鳥曰爰居止於魯東門外三日臧文仲使國人)
(祭之展禽曰越哉臧文仲之為政也今海鳥至已不知而祀之以為國典難以為仁且知矣今兹海其有災乎)
(夫廣川之鳥獸常知風而避其災也是歲也海多大風冬煖文仲曰信吾過也賈逵注曰爰居雜縣也)吞
舟涌海底高浪駕蓬萊神仙排雲出但見金銀臺(吞舟之魚)
(已見上文漢書齊威宣燕昭使人入海求蓬萊方丈瀛州此三神山者仙人及不死之藥皆在焉而黃金白銀)
(為宫闕未至望之如雲)陵陽挹丹澑容成揮玉杯(列仙傳曰陵陽子明者銍鄉人)
(也好釣魚於延溪釣得白魚腸中有書教子明服食之法子明遂上黃山採五石脂服之三年龍來迎去抱朴)
(子曰流丹者石芝赤精盖石流黃之類也事見太一玉英列仙傳曰容成公者自稱黃帝師見於周穆王能善)
(補導之事髮白復黑齒落復生事老子亦云老子師揮謂以手揮之神仙傳曰茅君學道於齊不見使人金案)
(玉杯自來人前)姮娥揚妙音洪崖頷其頤(淮南子曰羿請不死之藥於西王母嫦娥)
(竊而奔月許愼曰嫦娥羿妻也逃月中盖虚上夫人是也史記蘇秦曰妙音美人以充後庭洪崖已見上列子)
(曰頷其頤則歌合律廣雅曰頷動也五感切)升降隨長煙飄颻戲九垓(列仙傳曰)
(寗封子者黃帝時人也積火自燒而隨煙上下淮南子曰盧敖遊乎北海至於蒙榖之上見一士焉盧敖仰視)
(之乃與語曰唯敖為背羣離黨窮觀於六合之外者若敖而已今卒覩夫子於是始可與敖為交乎士笑曰今)
(子遊始於此而語窮六合豈不亦遠哉然子處矣吾與汗漫期於九垓之上吾不可以久居士舉臂而竦身遂)
(入雲中盧敖視之弗見乃止)竒齡邁五龍千歲方嬰孩(鄭玄禮記注曰齡年也遁)
(甲開山圖榮氏解曰五龍皇后君也昆弟四人皆人面而龍身長曰角龍木仙也次曰徵龍火仙也次曰商龍)
(金仙也次曰羽龍水仙也父曰宫龍土仙也父與諸子同得仙治在五方孔安國論語注曰方比方也釋文曰)
(人初生曰嬰兒說文曰孩小兒笑也)燕昭無靈氣漢武非仙才(燕昭使人入海求蓬)
(萊已見上文漢武内傳西王母曰劉徹好道然形慢神穢雖當語之以至道殆恐非仙才也)
晦朔如循環月盈已見魄(說文曰朔月一日始也晦月盡也尚書大傳曰三王之綂)
(若循連環禮記曰四時和而後月生是以三五而盈三五而闕尚書曰惟三日哉生魄孔安國曰十六日明消)
(而魄生也)蓐收清西陸朱羲將由白(禮記曰孟秋之月其神蓐收司馬彪續漢書曰)
(日行北陸謂之冬西陸謂之秋朱羲日也楚辭曰吾令羲和弭節兮王逸曰羲和日御也河圖曰立秋秋分月)
(從白道漢書曰月有九行立秋秋分西從白道左傳曰分同道謂春分秋分日月同道也)寒露拂陵
苕女蘿辭松柏(淮南子曰斗指辛則寒露陵苕已見上文毛詩曰蔦與女蘿施于松柏毛萇曰)
(蔦寄生也女蘿松蘿也)蕣榮不終朝蜉蝣豈見夕(潘岳朝菌賦序曰朝菌者時人)
(以為蕣華莊生以為朝菌其物向晨而結絶日而殞毛萇詩傳曰蜉蝣朝生暮死)圓丘有竒草
鍾山出靈液(外國圖曰圓丘有不死樹食之乃夀東方朔十洲記曰北海外有鍾山自生千歲芝)
(及神草靈液謂玉膏之屬也曹植苦寒行曰靈液飛波蘭桂參天)王孫列八珍安期鍊
五石(王孫列八珍以傷生安期鍊五石以延夀言優劣殊也漢書漂母謂韓信曰吾哀王孫而盡食周禮)
(曰食醫掌和王八珍之齊列仙傳曰安期生自言千歲抱朴子曰五石者丹砂雄黃白礬石曾青礠石也)長
揖當途人去來山林客(當途即當仕路也漢書武帝制曰守文法以戴翼其世者甚衆)
(山林已見上文孟子曰公孫丑問曰夫子當路於齊管仲晏子之功可復許乎趙岐曰當仕路也)
文選卷二十一
