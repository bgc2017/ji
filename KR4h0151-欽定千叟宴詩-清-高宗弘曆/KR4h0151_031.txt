欽定四庫全書
欽定千叟宴詩(乾隆五十年)
卷二十六
預宴一百十一人詩一百三十首
(蘇拉)喜住(年八十)
律遲太蔟管門啟
紫宸關仙仗環
雙闕五彩爛相宣安期羡門軰其夀皆千年相引朝
玉京向北仰
天顔德星
錫人福熙熙春日至湛露浮堯酒醴泉流出地光華下
鷗鷺清輝與靈氣同立白玉墀拜舞呼
萬歲數盈二十萬高意猶未已同生大塊間幸逢太平
代
至尊德廣之所及南臨贍部三千界積德
重熙有餘慶
一人有慶兆民賴春歡雨露同霑澤黃麻
敕勝長生籙異彩竒文相隱映除却三山五天竺花簇
紫霞英得列嘉樹中歲歲似今年年年過春風(集白)
(居易句)
(蘇拉)七十五(年七十四)
仁㝢羣泳翶
聖皇普嘉瑞啿啿皆登春耆筵敷
渥惠曈曨
閶闔開燦爛鸞皇萃黻黼舒藻飾笙簧調閒吹敬從
墀陛隅
天容覿怡粹臚歡蹈舞齊
恩施榮暨被
(蘇拉)七十三(年七十五)
巍巍閶闔慶雲開耄耋熙怡接武來廷藹祥風羅
寳讌人依化日到春臺
恩綸共荷三元節瑞液同㪺
萬夀杯何幸(下臣)叨異數榮偕仙侣沐
天培
(蘇拉)德福(年七十六)
帝德緝熙誕敷膏澤寰宇登春醲化滋液韶春
集釐
恩頒綺席愷浹藻蒲茂歌松柏鶴髮鵷班依
光咫尺酌斗引年普天怡懌
(蘇拉)白格(年七十六)
帝澤如春敞綺筵
熙朝眉夀肅班聫親從
天上分甘露抃頌
昌祺億萬年(一)
玉琯韶開瑞靄融歌衢祝華矢葵衷童顔鶴髮三
千侣都在
堯天舜日中(二)
(蘇拉)拴住(年七十七)
宸極敷多福耆筵燦九霄歌詩同樂愷張樂鬯鈞韶令
節開人日
洪恩荷
聖朝稱觴咸拜手三祝附羣僚
(蘇拉)七十三(年七十四)
維
皇綏夀夀無疆
恩紀渥洽頤且康上春六日覲
紫極聫翩耆叟㪺千觴
五福五代膺
昊貺金柯玉葉輝煌煌四海耆夀協嘉應百九十四家駢
祥太和亭育㴠
德厚春風蓬闕敷
恩光餐醇食德樂無既
聖齡憶萬同天長
(蘇拉)立住(年七十四)
優老開筵盛春同雨露敷蟻忱隨耄耋
鴻賜到胥徒杯捧流霞燦盤承鏤玉俱洪纖均浹被積
慶協祥符
(蘇拉)鐡丹(年七十四)
閣道周廬給使令在官稍食代農耕
聖朝雨露耆年被總向瓊筵拜玉觥(一)
環墀次第敞瓊筵霽色扶鳩向日邊雪鬢霜髯依
鳳闕分明蓬島采芝仙(二)
(蘇拉)恩可(年七十三)
露湛湛
醲化翔迓繁釐允迪康溥
夀愷儀輝煌宴樂胥傒近
光霱占縵珥獻祥天南炳燿舒星芒含淳藴酎敷瓊漿
綿
福紀洵無疆亘億萬禩
燾萬方
(廐長)神保(年七十三)
箕疇敷錫
聖無私一例龐耆酌玉卮盈耳鈞韶
天上奏仙雲長蔭萬年枝(一)
恩深芻秣奉駢闐十二閑司職所專駐景霞杯延夀杖
房星曜共夀星懸(二)
(廐副)音達渾(年七十七)
條風初展歲華新嘉會重逢侍
玉宸國老尚將驚異數(微臣)何幸預嘉賓職司雲錦驊
騮隊身列星躔鵷鷺鄰黃髮莫言樗散質皂閑騰
踔轉生春
(牧副)池八兒(年七十四)
瑞紀卿雲爛
恩施湛露漙鳬趨來萬國馬走從千官共覩
皇恩溥言從國老安(微臣)司考牧榮值荐辛盤
(門隸)四兒(年八十歲)
我
皇建極健法
天德洋恩溥被紘埏春和浩蕩祥蓂啟
優賫黃髮開瓊筵崇階既廣被卑微不遺旃區區一門
隸亦得飫甘鮮
天門司閽慎厥職曉闢魚鑰迎祥煙但見峩峩松喬侣
衣冠蹌濟拜
賜丹陛前
堯樽舜榼仙盎溢景星慶雲祥符駢隸也從其後光景
鬱昭宣竊願長奉南山松柏頌太平康樂
天壽億萬年
(領催)揚桑阿(年八十五)
皇恩叠沛露華濃禮洽耆年慶再逢咫尺
天顔欣日近
鸞坡拜舞共雍容(一)
雲開
春殿鬱崔嵬酒獻瓊蘇益夀杯盈耳笙歌天上樂塵
凡何幸入蓬萊(二)
(領催)當阿□(年八十四)
五雲仙仗展
皇儀佳氣絪緼曙色披春滿神州瞻
紫極祥開麗景煥
彤墀地如蓬島皆添夀人到鈞天共祝
釐願播六英颺盛事賡歌載拜慶
昌期
(領催)二小(年八十五)
聖皇隆錫福千叟效呼嵩敷醴笙簧叶開筵雨露豐地
將圓嶠近人與列仙同南極輝星曜長年瑞氣融
(領催)王祥(年八十三)
酌天酒祝
萬年旭日纔臨
玉殿角韶風已拂蒼旗巔敷韶筵祈黃耉生民以来
聖未有博厚高明兼悠久隂陽搏梡造化爐貞元迴斡
機衡紐至和沆瀣凝醴甘醰醰酌徧三千叟聆廣
樂拜手賡擊轅擊壤草野聲自今耆耋從
天錫始信神仙是地行
(領催)那寧(年八十一)
薄海同春色華筵慶太平萬方來玉帛
三殿集簪纓效頌尊齊獻承
恩酒共傾延洪
天子夀
敷錫庶民榮瑞莢當階茂彤雲蔭宇明豈惟畿宇内屬
國遠輸誠
(領催)白銘(年七十九)
北極凝雯霱朝陽麗曉暾華筵開
夀㝢黃髮羾
天門地接鵷班近仙呈鶴算繁淳和長致福
聖德體乾元
(領催)台格保(年八十一)
丹陛祥輝燦爛耆筵普際樂康
寵綏頒玉鳩杖次第浥金爐香獻頌遥來重譯瞻雲近
接
九閶微生欣與榮宴倬漢仰覲
天光
(領催)薩爾泰(年八十一)
華封三祝滿
彤庭
黼座凝禧臻曼齡春入綺筵
恩似海
紫微光映老人星(一)
曈曨旭日麗天街九宇歡騰樂事偕白髮共知涵
帝澤三千瑤席萬銀牌(二)
(領催)楊宗裕(年八十歲)
詔禮高年福有加丁丁玉漏曉光賖千人樂勝古三老
萬國歡呈今一家霽旭輝成耆夀繪霏烟篆就福
祥花鼓鼘鼘奏于飛鷺共詡
天分玉杖華
(領催)閻成(年八十)
淑景迎春序
温綸下玉墀螭坳
鸞仗肅鳩杖雁行隨皓首疑仙侣和光入酒卮微躬
偕組綬已勝到蓬池
(領催)宋世臣(年八十歲)
簪纓式燕盡騰歡共識
天家禮數寬老者安之
仁者夀稱觴臚祝五雲端(一)
豫大豐享滿
帝闉蓂階六日肇初寅欲知春到何由早大宇春皆夀
宇春(二)
(領催)烏布里(年八十歲)
帝錫耆筵敷於廣宇黃髮皤皤以次而序上公捧爵上
祝
天祜卿士儼翼隸農傴僂凡在同班依齒授俎六十七
十至百有五(臣)居其中八十始旅昔聞張蒼無齒
食乳德位不及健則猶愈况近
龍光錫賚蕃廡以餐以釂陋彼力努歌億萬年奉
聖皇醑
(領催)常明(年八十歲)
五福輝
堂構寰瀛慶夀康肆筵隆尚齒
傳語勸加觴春入重墀滿風恢大宇翔延年霑
聖澤欲笑進昌陽
(領催)佟長(年七十九)
夀滿三千世界耆英之數適符依
光欣雲日就聫序學華嵩呼緝閬嶠長生籙衍仙源積
慶圖蝡蚑宵翹胥被
福疇九五覃敷
(領催)七禄(年七十八)
五福
敷箕疇三陽慶交泰叢雲捧
日輝奕奕耆叟會東西徧瀛汜
皇春世無外貴賤盡列筵所重在耆艾大年樂夀登化
㝢熙和繪願將鼚軒舞仰叶簫韶籟
(領催)圖薩圖(年七十八)
旭景曈曈瑞靄霏雞人唱曉漏聲稀
蓬池開宴趨班早霽日輝騰翠羽旂(一)
芙蓉闕下共擎觴潏露芬甘萬彙昌鵷鷺相看皆鶴
髮都隨五色鳳來翔(二)
(領催)三格(年七十九)
臺郎朝獻瑞夀星見角亢
盛典炳禎符皎若日月光彤墀左右列瑤席當筵再拜
稱瓊觴華纓何奭赩筍簴交鏗鏘
晬容瞻有喜眷此時樂康
聖神膺籙億萬載合三千叟壽夀吾皇
(領催)楊住(年七十九)
大衍頒新紀瓊筵擁慶雲酺尊三殿酌鶴髮兩行
分福始春同盎
恩深酒易醺耆頥虔獻夀天保頌鴻紛
(領催)常德(年七十九)
元會推隆運熙春慶日長
十行五色詔千叟萬年觴爵齒名先奏樽彜禮最詳筐
承珍賚滿樂應廣韶昌絳縣年方永華封祝未央
共登
仁夀域既醉頌無疆
(領催)喜兒(年七十八)
丹地扶笻入瓊筵序齒升調羹金鼎渥酌醴玉壺澂
懽愜盈千叟
恩榮過百朋仙圖呈五嶽獻壽拜觚稜
(領催)馬爾圖(年七十六)
帝德何龐鴻元氣浹寰宇飲食徧羣黎
恩光溢九土期頤及耄耋番番百僚序(微臣)幸哉逢
盛世軒乎舞(臣)材無可稱(臣)勇無可賈憶昔從戎
日先登隨禁旅幸弗愆步伐敢云備干櫓憶昔扈
蹕時前驅負強弩幸弗失進退敢云嫺部伍方慙(臣)職
缺彌慶
君恩普彤墀敞嘉讌瓊酥瀉碧乳香分芹藻羹味甘鳳麟
脯
典誠曠代無報以長年補百爾共賡歌自
天錫多祜
(領催)巴彦布(年七十七)
閶闔晨開霽景紅
御階仙仗肅羣工詩歌既醉
恩波渥禮重高年燕樂同
紫禁張筵雲幕繞雕盤列爼繡華籠舒遲化日人仁
夀萬載吾
皇燮泰鴻
(領催)許恭(年七十七)
聫序升青雲開筵斟玉醴三千眉夀行嘉會以合
禮拜跽覲
龍顔矍鑠愧馬齒需雲影溶溶湛露光泥泥九節仙人
杖三服齊官綺領
賜出尚方捧歸詫下里
鴻禧萬億年
五世貞符啟
(領催)永寧(年七十六)
聖德貞恒協
天恩錫賚多埏紘恢畜養井牧徧謳歌㝢識人長夀風
隨春太和瓊筵慶
敷錫同饜玉山禾
(領催)鄭義(年七十六)
曈曈春曉漏初長黃髮歡迎霽日光兩樹寳旙觚
陛上萬枝紗燭釦欄旁(一)
聖人曼夀與天齊海有來航嶠有梯今日車書開久道
上超栗陸與因提(二)
(領催)常貴(年七十六)
寳律迎春令節回中天麗日九芒開南枝梅萼迎
春放東海蓮舟泛酒來
燕翼徵祥齊抃舞
龍光錫慶共趨陪同時瞻望猶多幸况復親承沆瀣杯
(領催)薩靈阿(年七十六)
皥皥
夀㝢靄靄春熙肆筵設席耆耋是頤醴㪺瑤斝樂奏咸
池式宴式食汜濩
鴻慈(微臣)庸下忝綴彤墀榮邀
盛典千載一時拜手獻頌
萬夀綏祺
(領催)和成厄(年七十六)
新澤沛新年耆筵繼茶宴璧月輝璇題
奎文耀金殿養老荷
恩綸殊施分玉膳藹然接春温
天語垂寵眷何期逮末校趨蹌隨衆弁丹忱重依依曝
暄效芹獻
(領催)黑達色(年七十四)
壽㝢開時閶闔春星雲景慶叶昌辰耆年禮洽
皇朝典嵩祝齊臻鶴髮人(一)
椒柏盈樽頌萬年(小臣)陪列戴
堯天今年共識春風早十二辰週獻歲前(二)
(領催)孫文科(年七十六)
韶春初啟
紫詔新頒惠養耆老和合仙寰簪以朋盍臻霄漢間有
彩雲生其光斑斕溥蔭羣叟遂還童顔共祝三多
趨蹌儀嫺譾譾下士欣厠鵷班葵向忱切勝丹九
還
(領催)阿爾通阿(年七十六)
闡繹膺多福昌辰盛典行肆筵
嘉鶴算樹羽奏鯨鏗藹藹依仙仗雍雍捧壽觥三千榮
應瑞八百慶同賡拜
賜來春殿騰懽徧大瀛祥和凝泰宇卉槙盡敷榮
(領催)大嘴(年七十七)
壽㝢耆英渥大酺佩聲徐引上金鋪千巡香汎屠蘇酒
雙闕俄瞻五嶽圖(一)
芝英鶴毳髮同皤
彩仗春臨萃玉珂無算爵賡
無量壽仙山咫尺五雲多(二)
(領催)臘八兒(年七十七)
酌旨酒登
天衢榮閶煥彩紅雲鋪億萬年頌
天壽海漘嶽麓咸耆耉耆年生在承平時環積十干十
二支年年歲歲享豐豫咸歸
帝德綸以彌
乾行徤無息屯蒙咸師師趨蹌傴僂傍玉墀春光浹處
纖草茂豈唯臺萊栲杻為光復為基
(領催)孫明祖(年七十七)
蓂莢舒英藹曙暉屠蘇春暖禁煙霏龐眉願效呼
嵩祝
詔許人人盡醉歸(一)
韶妍新繪
九重春既傍瓊筵飫鼎珍鶴髮酡顔勤職事
昇平樂業太平人(二)
(領催)王四(年七十六)
(臣)年七十餘(臣)職係領催供職勤行走
紫禁嚴城隈月月飽錢糧胎髮到皓皚恭逢新春宴
銓名上春臺以(臣)夙齒久俾得霑香醅(臣)計四海
内
壽宇昇平開齒若臣比者士農吏輿儓不知億萬萬皆
奉
皇恩恢(臣)以近
輦轂遂邀覲
光來
彤墀拜且舞萬載荷
裁培
(領催)保常(年七十六)
鈞天樂奏萃喬齡春酒春花百和馨
聖代書祥呈太史輝熒南極老人星(一)
老人星在麗弧邊出丙見丁候尚懸今日滿天皆
壽曜五辰二十八經躔(二)
(領催)托保(年七十六)
日遊大化中不知今幾年
皇帝溥錫四海福使(臣)紀盛登瑤箋憶從當差行走始
其時齒少筋力堅至今強健尚如昔唯有絲髮種
種華於顛飲醇酒厠玉筵頌
帝德歌人天髮之白者轉以鬒斑斕玉杖徐捧春風邊
(臣)不知
帝力之所及自惟被
澤駐景歡抃歌連連
(領催)富保(年七十六)
觚稜金碧瑞雲封羞耉承
恩盡倚笻旭日當筵傳栢葉酒香還帶露華濃(一)
熙熙皥皥太平時壽比鴻濛復介眉直到
九霄雲密處溥將
福曜照瀛湄(二)
(領催)孟達子(年七十六)
蓂陛晴雲㬉
熙時化日舒鶴籌盈海屋鳩杖集瑤除蘭饌調珍候椒
盤獻歲初親來
霄漢上懽躍慶何如
(領催)劉德(年七十六)
糺縵雲輝丹墄濟蹡叟集
紫宸
古稀天子曼壽難老(臣)鄰瑞人香泛屠蘇旨酒筵開閶
闔瑤春升恒如日如月保定自
天重申
(領催)趙元福(年七十六)
紀年易策符
錫極箕疇界敦龐元氣調耄耋稱人瑞芳宴敞螭坳仙
韶振鳳吹
帝祉所申錫直省多五世百九十餘家祥符環以萃敷
天耆席同薄海春風被眉壽溢臺萊景福超既醉
(領催)偏兒(年七十四)
大衍河圖至道存循環甲子紀軒轅大千世界壽
無量尺五
天邊春共温鳩杖扶來行比鶴
龍光照處序隨鵷應知此日龐眉叟合願登臺獻負暄
(領催)劉啓鳳(年七十六)
八伯賡颺鬯舜韶
天恩還許(小臣)邀那居鎬宴知難擬元氣絪緼在
慶霄(一)
雲外三漿捧帝壺南蘭東壁展歡酺
古稀膺籙春多慶齊向金階獻吉符(二)
(領催)立柱(年七十六)
鴻圖膺萬載大衍今呈祥蠲元正六日
錫四海壽康領催一(小臣)亦覿禮樂光禮以固人肌膚
之會筋骸之束使人恭敬乃益強樂以宣鬯五聲
八音十二律鼓盪壽
壽㝢敷鴻昌(臣)隨千叟侣歡歌效賡揚肫愚不知雅頌
體惟知感
恩頌
德反復吟咏成篇章
(領催)滿保(年七十五)
壽㝢開蓬閬祥輝麗曉暾瑤階千叟列
黼座萬年尊寶霧沾衣潤和風著樹温引年欽
曠典末校荷
殊恩戴鶡歡俱逮扶鳩禮共敦
皇仁深浹髓浩蕩布乾坤
(領催)郝山(年七十四)
九重天上示深慈開宴鴻融集耄耆春景正看緜鶴算
皇恩普為洽鴻禧花明
金殿羅瑤席露湛仙班捧玉卮此日嵩呼瞻
帝座萬年長此祝
純釐
(領催)阿保(年七十五)
玉斝共承雲液
丹庭仰近
天光慶際
熙朝化洽年隨春信日長詎羡鹿裘帶索欣逢麟脯分
漿大宇長生有籙恭惟
錫慶無疆
(領催)五德(年七十五)
聖人備諸福耆耉慶永年偕登熙臺景恭遇湛露筵湛
露浹九天松芝煜光鮮煦及纖纖草濃瀼實紛駢
龍光仰咫尺鶴算紀萬千寸葵愧微末敬頌南山篇
(領催)達色(年七十六)
法
祖耆筵啓隨春
帝澤覃蓂英纔數六嵩祝聽呼三趨
陛飛觴樂餘齡負羽慙慶逢蓬島會韶景繪彭聃
(領催)富海(年七十五)
觚稜金碧瑞雲封
壽㝢長開
帝澤濃寶鼎調蘭仙篆裊玉杯泛露綺筵供春臺日麗
輝
雙闕瑤島班聯侍
九重異數榮施芻秣侣禁垣趨步喜從容
(領催)依齡阿(年七十六)
布席椿齡萃
當軒玉斝頒人遊懷葛上春滿閬蓬間積
慶滄籌遠鍾靈瑞綵斑自
天臻百福
恩普鸛鵝班
(領催)富成(年七十五)
韝卷&KR0957;鞠擎金漾玉日吉辰良共仰
清旭清旭輝輝光被九圍九圍奕禩靡不瞻依
昊縡凝命錫以重慶
萬壽維祺古未有盛盛澤均霑率土閭閻含譽老人交
暎極南
(領催)關德(年七十三)
聖德符乾象祥雲擁
帝居春臺開
壽㝢化國勝華胥虎拜羅黃髮嵩呼近紫虚開韶方六
日蓂葉長
彤除
(領催)八十(年七十四)
酺尊合寰㝢春物方昌昌
天香染爵斝袀衣挹輝光積曜到微朱華髮咸躋堂禮
踰三古盛輝從九埏翔鳩華共扶捧虎拜聫班行
(領催)特松額(年七十五)
揖洪厓招安期今日慶忭告爾知餐玉屑餌紫芝
不逢盛遇徒爾為三壽朋九如詩軒嚳以來真
古稀張廣樂奏丹墀
韶開壽宴臣預之歌
萬壽洽
重熙億千萬歲長若兹
(領催)五保住(年七十五)
獻歲春褀布階蓂六葉生
御香霏壽篆仙樂播韶英酒泛瓊蘇美階登璐砌榮升
恒開
化宇華祝慶同聲
(領催)宋倫(年七十五)
高天無私照人各慶所逢和煦酣康衢際此春光
濃良辰入
睿懷品物歸舂容躋之以仁壽莫不欣喁喁遠受
膏澤沛近者皆雲從藹吉
黼座高燕喜甘露醲樂哉草莽微便儕喬與松
(領催)官住(年七十五)
穆穆我
皇超軒軼羲眷顧四海囿之皥熙
前光迪篤受福承釐(臣)仰
盛運鼓腹而嬉詘彼求仙餌术茹芝我
皇有詔錫宴壽眉蓂階蒲席春日遲遲何以曝獻寬(臣)
無知小草蓼蕭湛湛露斯
(領催)崔景龍(年七十五)
旭啓金門麗風薰玉燭調銜籌同海鶴介酒叶春
椒愷樂歌蕭露瞻依近
斗杓殊榮叨
渥錫鼓舞聽仙韶
(領催)付發(年七十五)
上日韶陽初啓普天
渥澤均漸歡溢梯航山海祥呈魚鳥飛潛曼壽以引以
翼
鴻恩曰養曰恬榮幸(微臣)遭遇稱觴得近堂廉
(領催)牛世輔(年七十五)
簪紱千行
陛九重春光和鬯日華濃擕笻同上瑶池宴不是洪厓
即赤松(一)
傳宣飲膳出
仙厨
寵渥霑逾十日酺
聖壽原同無量佛喜教大衆徧醍醐(二)
(領催)佛壽(年七十四)
惟無量壽
佛
皇帝萬萬年(臣)名云佛壽有壽皆
佛延得成壽者相敬願頌
大恩今日無遮會膜拜稽首言
佛于震旦中首運大法輪長放大光明照耀四人天一
切恒沙河普度無中邊
佛有優曇花衆生知所尊又有旃檀香各各令自聞大
雲所遮覆蔭暍皆安眠大雨所沾溉草木都新鮮
衆生各安樂方滿大願船惟此無遮會現出慈雲
端坐登寳筏者下界來三千人人敬頌
佛(臣)復何所云譬以石供
佛得見千珠林願告震旦中皆生歡喜心(佛偈體)
(領催)王文貴(年七十四)
節節足足鳴九苞般般之獸遊青郊春陽入陬貞
斗柄天漿
賜酌盈天庖羣臣魚雅陳
螭坳引年不獨詳東膠微及犬馬如草茅榮對蓂莢
親
唐堯地與天通稱泰交固知
天大無不包
(領催)趙一淳(年七十四)
帝錫殊恩溥大千連翩鶴髮共朝
天歡臚
鳳韶頒元日慶洽瑤池啓壽筵世是大撓初紀歲人皆
絳縣不疑年祥光晻靄縈
宸極縱列微星亦映躔
(領催)黑達色(年七十六)
猗歟芳靈言棲木公上溯太始亘壽鴻濛臣不稽
古不知西東仰惟我
皇日之方中下土是冐萬福來同恭際
盛宴爰及薄躬山呼翔地悦豫亨豐綿綿延延以答
蒼穹
(副領催)偏兒(年七十四)
若木舒華建木英東鶼西鰈彙祥禎周天琯遣斑
螭捧蓋地圖教彩鳳呈雲積
綺霄兼慶矞醴敷華闥遍缾&KR1125;耆年拜舞瓊筵喜粟帛
恩膏溥八紘
(領催)赶尚(年七十四)
嘉祉昌期集崇年懋典昭歡聲臚赤縣瑞氣靄
丹霄仙瀣凝
堯酒元音叶
舜韶(小臣)遭盛會
恩賫幸同邀
(領催)康德(年七十四)
醲化既洽盛筵斯張歲紀木德春正王四海熙熙歌樂
康壽介椒酒娱韶朝陽我
皇恩詔舉盛典命耆艾集
丹扆旁合算億萬成嘉祥遠近大小職同
天造(臣)紀叨
恩榮隨羣老秩秩式序以燕以處祝
天子壽萬年有祜
(領催)德福(年七十三)
寳籙祥徵化盛蘿圖運恊期昌仰
九重開春讌聚千叟飫仙漿冠珮序中藹吉鈞韶聲裏
賡揚(微臣)效華人祝
萬年福慶穰穰
(領催)蕭化鯤(年七十三)
豐豫天人慶升恒日月昭藻魚賡在鎬梧鳳叶鳴
韶素願申誠祝偏榮
沛澤邀
敷綸同被野扶杖共登
朝鶴髮聯
金戺瓊漿捧玉瓢五雲深處宴咫尺接層霄
(領催)佛保(年七十三)
遊
盛世欣時和庶物繁昌嘉應多麟在囿兮鳳巢阿雙岐
之麥九穗禾四極八維福孔那
帝曰朕其徵之人壽聽賡歌五十年春卦首泰盈廷慶
溢耆英會碧雞一聲扶桑開皓鶴千行露蕭沛臣
叨異數榮預及豈有才華能藻繪詡有知知
天大
(領催)庫爾庫(年七十三)
胥世躋仁壽佺彭集一堂星雲聯式序日月仰
垂裳法典鈞天奏瓊筵
御饌香榮惟躍鳬藻長得奉
龍光
(領催)關德(年七十三)
瑞靄祥雲擁
帝居春臺熙皥集華胥駢羅黃髮嵩呼近
萬載新叨壽宴初(一)
六日堯蓂紀瑞長寰瀛無處不韶陽
恩沾
聖德同
天德氣轉鴻鈞澤沛滂(二)
(領催)興福(年七十三)
寰海昇平會羣生曼壽期良辰占上日嘉宴祝
春禧叨入松喬侣同寬拜舞儀光輝接南極
恩澤渥無私
(領催)文之師(年七十三)
春如海壽若山
紫垣慶洽星光圜彤霱祥輝凝九關(微臣)歡躍隨仙班
無疆祝
萬壽有喜瞻
天顔韶景舒長
渥賜頒甘醴灔㶑珍斒斕拜賡文詞慚未嫺願效擊壤
同區寰
(領催)達色(年七十三)
引年隆
矌典
錫宴樂昇平甘露芳辰沛條風令節迎祥輝環太乙吉
曜煥長庚獻祝申葵向康衢叶頌聲
(領催)李培林(年七十三)
旭日麗
彤墀和風動金鑰鳴珂逐隊聲鏘鏘來赴耆筵揚愷
樂青青上闌松矯矯南山鶴瑞氣氤氲勃律香卿
雲糺縵蓬萊閣
恩覃海宇多高年熙春溥慶
帡幪託挹天漿㪺瑤爵拜稽陳歡衷蕪詞歌
景爍
(領催)甘永年(年七十三)
元化調春和
天祺鬯昭懋肆筵會耆老蓬崖挹芝秀
福綏鳩杖登
顔霽兕觥侑采騰
黼黻華樂協韶韺奏願以淳和音鼓兹敦龐宙滋液承
膏醲銜杯均益壽
(領催)何世福(年七十三)
玉燭和調寶籥新
御筵敷錫慶昌辰承
恩昊歲三千叟臚頌
堯天億萬春鶴髮隨肩歌醉飽鵷行以齒洽臣鄰期頥
從此欣誇瑞扶杖年年覲
聖人
(領催)王為琇(年七十三)
禁城藹春色梅霙歲可驗時和景物熙長此樂豐
贍錫福逮耆耉安老厪
帝念
鴻恩布玉墀風入酒波灔筵登大官庖腹果小人饜珍
奇賜絡繹品次分不僭微末效文詞愧向
天庭掞
(領催)玉德(年七十三)
聖皇御世綿緜翼翼諏吉韶春爰溥
鴻澤衢歌衢酌歡溢萬國三千之選光依垣側微逮(小)
(臣)飲和飽德
大造無私芸生遍植小草知春順
帝之則歌咏太平以奉厥職
(領催)蔡良弼(年七十三)
璇闕靄春吉庥嘉凝
紫微貞符開慶會壽㝢洽
恩輝百榼溢堯酒五絃揚舜徽叨榮紀
隆典鷺序挹祥霏
(領催)花連布(年七十)
萬戶作椒頌和風叶韶候共仰
天上春今日慶榮遘尚齒序以爵小大荷
仁覆日下黃雲現詎待太史奏
錫予優且蕃何自酬
高厚願合千叟年以為
一人壽
(領催)四格(年七十)
蓂舒六莢啟韶春日麗瑤階曙色新繚繞矞雲輝
紫極老人星聚盡堯民(一)
疑年絳縣數春秋六十何如七十優(無頂帶人七十方得預宴)
及格年華逢
曠典三千人共宴瀛洲(二)
(親軍)阿克敦(年七十六)
豢養列禁營力效壯與少春風吹皓髮嘉宴拜
丹詔天門鞠跽入暫釋櫜與鞘生逢
聖治隆盛化被翹肖觥籌禮數寬盎醴耆年釂扶杖榆
街中裲襠帶星耀
(親軍)莫爾根額(年七十五)
詔許耆筵集春瞻
日曜臨青旗懷柳色
丹陛麗葵心鐃忝揚朱鷺槍慚獻綠沉黃封沃天酒
感溢
聖恩深
(親軍)四達色(年七十三)
養老
典超亘古開筵禮逮(微臣)金貂春煦繡甲玉斝風皴酒
鱗介馬長懷柳帳扶鳩榮覲
楓宸叨見蓬壺深處枝枝花放恒春
(護軍)福禄(年七十九)
瓊鋪芳讌鬯韶陽耆叟朝
天廣樂張還憶戎行荷甄錄精鏐
頒賜被
恩光(一)
金鏡同輝玉燭調壽祺同列慶今朝叨榮宿衛鈎陳伍
原綴珠星布
紫霄(二)
(護軍)達色(年七十九)
乾坤端倪清寧奠
聖皇懋德錫耆宴遹開
春殿延青陽
恩覃台耉傳觴遍
珍賚疊沛何滂洋醴泉滭沸芝草芳壽弧呈祥天炳耀
三千拜舞彤雲翔扶鳩日下春光映欣效嵩呼齊
祝
聖光華日月曜無邊京垓億兆膺
天慶
(護軍)五十九(年七十九)
聖謨廣運炳威弧憶奮前驅備執殳欣自昇平舞干羽
長扶鳩杖步天衢(一)
耄耆式燕沐
恩波元氣彌綸鼓太和莫詡明年登八十比(臣)長者更
多多(二)
(護軍)五十三(年七十八)
鶴集三千叟
龍飛五十春延韶弧出丙介壽筴逢辰天上神仙聚壺
中歲月新近
光隨虎旅被
澤荷
楓宸
(護軍)阿蘭太(年七十六)
榮合三千人歲咸歸
壽㝢符苞慶恊星雲景麗歡占地天泰交應節仙蓂茁
砌登筵瑞萐生庖竟解百年犀甲同依九級
螭坳
(護軍)岱禄(年七十六)
發歲瓊筵敞趨階鶴髮齊億齡符
聖壽五福耀
天題羣拱
辰垣北真超月&KR0034;西淳風恢栗陸祥紀過因提獻瑞殊
青鳥依光荷
紫泥弢弓隨國叟瞻就許同躋
(護軍)安保(年七十四)
奕奕泰階平衡光昭煌煌龍角轉北斗杓春風溥
協
帝奏韶簫盈庭與聞黃髮佺喬禁營末士職隸弓刀恭
逢偃革重幸餐瑤玉山之禾天漿之瓢醉飽饜飫
欽頌
仁堯
(護軍)德克瑾(年七十三)
春㬢照
彤扉藹藹矞雲匝吾
皇重壽耉嘉宴臚歡洽豐肴佐醇醴珍綺蔚稠疊衆喜
共持觥平時久脫甲
恩光遍八紘喜氣周六合有生慶遭逢
崇高何以答
(護軍)朱隆阿(年七十三)
尚齒隆
皇化春光大宇妍同聞
天上樂更
賜尚方筵挹酒蟬聯坐陳詩雁序編太平真盛事袀士
樂華顛
(護軍)倭興額(年七十一)
鳳詔垂初春
鴻恩被九服暖律回韶陽耆齡荷煦育彤階
帝垂衣光華凝黼幄樽醪捧醇甘爐香挹芬馥屯營一
微士環衛依
輦轂垂老得躋堂抒忱效賡祝拜跪頌
皇仁錫極歛五福
欽定千叟宴詩卷二十六
