欽定四庫全書
欽定千叟宴詩(乾隆五十年)
卷十五
預宴七十六人詩八十五首
(原任同知)李暉(年七十九)
同知(臣)暉言吾
皇元樞調追庖羲軒轅踰伊耆潙姚功勲
天聲揚文章
心精超乾坤師
天行深宫
勤衣宵因兹彌
頤和無疆春秋高寰瀛多耆齡
鴻鈞咸埏陶前期騰
絲綸嘉筵開端朝旃蒙闓熙春新正當辰朝觚稜初陽
暹罘罳和風條前庭陳元音鏗鏘中和韶瓊墀連
瑤階旉茵排
螭坳雲漿醲醍醐珍羞淳母熬鳩頭笻枝扶銀牌精
鏐雕無功蒙
恩優惟因長年
褒稱觥躋公堂元臣偕卑寮藩封尊桓信羣官推䕫皋
微如農工儔旁施濛瀛遥千人誠云多還盈三千
饒隨肩安期生相邀初成茅同添
稀齡籌須彌山岧嶤熊熊天邊星南弧環
璇杓翹瞻
薇垣光京垓懸層霄(全平體)
(原任同知)李納璧(年七十)
日月舒昌運衣冠集上台
恩從雙闕下筵向
九霄開步武文鸞接班聯皓鶴陪春風叨湛露
樂夀慶栽培
(原任同知)干殿琰(年六十九)
協氣流春條風入吕均九垓禧
錫萬國酺朝登師師野游旅旅臻福禄林會
仁夀宇祝
帝之夀夀同天壤水滌河禎山凝嵩響黃髮為儔煦以
長養優游娛嬉如小兒狀七曜遵度三靈翔和醴流滂
渥芝成祥華禎圖瑞典降福孔多(臣)飫
茂澤蹈詠賡歌
(原任同知)廣寧(年六十八)
糺縵卿雲開升恒咏天保濟濟三千人
夀宇登熙皥樗材昔佐郡服官非不早無以報
國恩鼓腹隨庶老介眉近
龍光尚齒賦魚藻
慶洽典嫓隆萬彙歸
洪造盛世多長生詎必安期棗
(原任同知)實德(年六十)
同到蓬萊頂上行雲璈徐奏倚瑤觥珠囊久映金
繩麗
黼座長調玉燭明千載卿暉增緯度
九重仙靄宴耆英欣欣小草含膏露披拂春風自向榮
(原任守備)德成額(年八十二)
弁纓一介奮力於原
帝念微勞錫以
渥恩(臣出兵一次仰蒙兩恩賞給功牌銀)功牌紀績榮貽子孫何期皓
首祇奉
堯尊華筵有秩嘉賚式蕃自維衰賤感極何言
(原任守備)李肇英(年七十三)
萬姓飲和食德中天備福儲祥鳥紀秩逾巢燧龍
圖瑞越羲皇赤子咸臻黃髮紅飴不數丹囊
恩宴新春式啟羣歡麗日同長
(原任守備)常凌(年六十七)
人可夀夀以仁徐幹論夀首王澤古皇之世恒如
春泰上成鳩萬有八千歲鶡冠誦說非虚云揚雄
述方言燕梨齊眉豫耋秦耉八方多夀民老聃二
百修道而養夀彭祖乃以久特聞登夀車履福衢
聖皇錫福盡性至命含龐淳何但南陽飲甘菊豈惟漆
園紀大椿(臣)效啟期歌陋彼麥邱之封人
(原任守備)文治民(年六十四)
旨酒錫金罍耆筵
鳳闕開
萬年觴共獻千叟宴還陪
盛典輝前古
鴻恩徧九垓太平偕擊壤歌詠樂春臺
(千總候補守備)王為琮(年七十五)
皇握寶鏡光錫厚禔位五合十羲圖端倪夀躔蒼宿陬
貞攝提遘兹
嘉貺蔚
頒紫泥日宇下夀其公堂躋孰鮐其背復齒而齯能效
一職輻凑航梯文階武級恬示蒸黎
國典有常繩歌鳬鷖數再倍千兒扶杖攜(臣)沐
巍化兵庫于奎例榮復及
恩銜春荑何以芹獻&KR0957;鞠首稽承是權輿嵎東&KR1208;西
泰元媪神
曼夀亘齊
(千總候補守備)李克私(年六十八)
(臣)本期門舊列陪蹶張曾是預掄材(臣由武舉入仕)居安
亦右千夫長難老欣擎
萬夀杯轉粟上天將畫舳捧觴匝地總春臺昇平榮遇
寧私慶浩蕩
皇仁遍九垓
(千總候補守備)胥廷佐(年六十七)
㪺雲漿飫珍饍萬國來朝宗
彤廷鍚嘉宴鬖鬖白髮三千人瓊瑤一酌回春艷(小)
(臣)生長事票姚引年迎慶同卑僚與嘗玉饌奉醇
澤長生共慶歌簫韶
(千總候補守備)石元龍(年六十三)
羲和仲叔首春時官序䕫龍禮典夷
慶典務光
天益夀臺萊朱草溢
丹墀(一)
眉夀高于嵩泰顛何須終古問彭籛千班虎拜容
成後乘雅真教籀頡傳(二體人名)
(千總候補守備)孫鼐(年六十三)
昔聞歌鎬飲今見集耆筵瀛嶽諸祥集星雲衆緯
聯億齡
皇建五三倍叟盈千仙杖叨
恩賜還顔近
日邊
(千總候補守備)席德亮(年六十三)
鶴髮承
恩拜玉除曈曈旭日
御筵初大官中使傳宣疊飽食惟慚報稱疏(一)
授几傳觴傍五雲中和韶樂碧天聞
聖皇奎藻敷耆席薄海虔觀景慶文(二)
(千總候補守備)傅登衢(年六十)
穆穆健行
天巍巍頌
聖年八方
仁夀宇一體耋耆筵飽德榮分座迎禔慶合氊
堯衢春到早奚事訊喬佺
(五品恩賞銜)西拉布(年六十一)
狼比地有大星秋分之曙見于丙春分之夕見于
丁
皇帝春秋億萬紀增受泰元神筴載周而復始
福汪洋雍神庥四海貢圖籙萬國駢珍球肇從
拓迹開統來鴻徵衍溢列史無與儔新春
錫嘉宴拜舞賡
洪算祚流萬葉基無疆芝草告祥郁光燦
(五品恩賞銜)高照(年六十七)
聖夀古稀叠衍
帝廷需宴重頒酒正饔人在列鯢齒鮐背以班五品幸
邀
渥賫七旬優予寬閑
殊遇難期千載至樂願布九寰
(五品恩賞銜)西元(年六十六)
鳩杖聯翩至
螭坳次第登
九天垂雨露萬國頌
升恒燕饗經雖重賡酬史未曾千筵崇
聖代茂典慶頻仍
(五品恩賞銜)色爾福(年七十一)
聖主龍飛五十春特開齒宴
召蒲輪萬方耆耋來
仙闕重譯梯航萃老臣玉斝酒分金掌露瑛盤果列
尚方珍陽和布暖羣心悅葵藿抒忱三祝陳奮軋生
機干在乙蕃滋人統月逢寅恭維嘉會符天象南
極星輝拱
北辰
(奉直誥封大夫)胡鑑(年七十九)
箕子疇陳五皇極探本惟曰攸好德吾
皇大德與
天合法
天行健強不息
對越常存乾愓心
顯承兼施創守力一日二日
理萬幾一夫一婦
籌衣食五十年中
宵旰勤三千界裏敦龐集以此格
天
天鍚嘏
聖夀
聖福徵必得
古稀有五容晬穆猶日孜孜無倦色慶開
五福五代堂孫更生孫孫千億考之史册見未曾安用
駢詞藉文飾兆民頼之方恬恬
帝乃用敷徧四國數
典重啟千叟筵先春兆和
特降敕期頤耄耋者偕來兼及東藩與西域數增
前宴兩倍贏人是
重熙百年植維時新韶蓂葉六皓首同躋五雲側九旬一
品
手賜巵餘亦各
頒鳩彩赩精鏐文綺
賚有差浩蕩
恩波深莫測松蒼柏翠應駐顔鶴舞鸞翩更摩翼稱觥
齊獻
萬夀觴拜手咸歌天保什士農工賈盡依
光有喜寧惟近(臣)識用知
鍚福信有由敢向箕疇徵以寔
(奉直誥封大夫)馮熠(年七十二)
扶桑升兮煦萬方士老牖下亦得瞻
天光瞻
天光兮飲且食羣黎百姓徧為德(臣)生江鄉歲月遒虎
阜崒嵂胥江水悠悠
聖人六度勤巡蹕沐浴
闓澤歌
豫遊長與父老望
雲日(臣)生七十有二不能通籍拜獻知無由何幸
天顔覲咫尺一介草莽今得拜
冕旒酌
堯尊調
舜膳杖扶鳩兮斝錫燕歸向兒孫語傳將閭里羨(臣)之
子侍御史一為考功郎訓以夙夜匪懈庶幾報
上德與有榮焉臣老得義方
(奉直誥封大夫)李琲(年六十七)
九霄捧卿雲五鳳銜
天詔
帝澤同春陽光輝無私照(微臣)長西川煦嫗荷
福曜欣隨耄耋肩來集蓬壺嶠良辰值新韶霽色瞻德
耀引年
恩有加角徵諧古調青竹杖扶攜紫霞杯飲釂
夀世人夀增丹顔駐如少
(奉直誥封大夫)邱倫(年七十四)
紫殿雲輝朝麗彤階霞彩春温杖刻鳩方拜
賜斝臚兕以承
恩綠髮千班瑞鶴丹衿兩序祥鵷都沐
天顔錫福長歌
帝載調元
(奉直誥封大夫)劉溥(年七十一)
人夀彰嘉瑞耆筵靄上春稱觥臚耄耋
敷福徧臣民
誥荷
殊恩沛歡逢
盛典新叨陪鳩杖列醉飽頌
皇仁
(奉直誥封大夫)習傳禮(年七十)
蓬萊宫闕綘雲昭咫尺
天恩下九霄齒以上中排鶴序班將内外合鵷僚玉笙
早入東風律翠斝頻斟北斗杓白髮蒼顔虔拜
賜(微臣)榮遇勝松喬
(奉直誥封大夫)任雲路(年六十九)
韶序需雲啟和風鶴髮恢紀
恩瑤殿迥繩
武綺筵開北斗傾天酒南山獻
夀杯齒慚期耄耋身幸到蓬萊羽衛
墀邊肅仙班日下陪皤皤千叟集拜舞上春臺
(奉直誥封大夫)汪居敬(年六十九)
鍚福自
聖人仁夀躋斯民偕來
北闕下共獻南山春笙竽聽雅奏酒醴頌清淳熙熙
衆叟列苾苾芳筵陳臣昔司士鐸華黻蒙
恩綸殊榮拜
渥賜惟有舞蹈頻
(奉直誥封大夫)杜述曾(年六十六)
千叟羅芳宴三陽啟令辰華茵敷
九陛康爵洽羣臣鶴髮煙霞列
鸞坡雨露新長筵週數甲
懋典肅維寅倬漢聯星緯熙臺集珮紳泳遊涵
聖化申錫荷
恩綸(臣以子臣杜兆基任吏部主事恭遇慶典恩封實深榮幸)勖報丹忱勵依
光紫禁親敢云詒式榖勉以荅
洪鈞燕譽隨耆老鮐顔拜
玉宸登瀛雲景麗捧
日霽暉勻漏刻仙壺永爐煙香案春願將
天上賜歌咏鑑湖濱
(奉直誥封大夫)裴藍仙(年六十五)
雞籌報曉鳴珂響
春殿凝祥春盎盎瑶臺雪點玉梅香
丹陛風開羲馭朗(小臣)挾策試
昌辰榮以蕪詞邀
睿奬瀛州子舍沐醲膏
御宴榆年被殊賞
奎文炳煥燦天章兩世欽承慶澤長敢謂文章能報
國願從鵷鷺共稱觴年年歡洽人增夀長仰
皇仁嫓高厚天上春深億萬年
一人夀合三千叟
(奉直誥封大夫)邊念祖(年六十四)
上日符交泰
彤廷奏樂胥
主恩燕蕭露臣賤守蓬廬綵勝通金戺黃樽拜玉除來
同歌
萬福直是邁黃初(一)
夀世鴻祺鬯
熙時玉燭調重輪週甲算叶瑞指寅杓嵫景榮
封綍嵩呼許杖朝飛觴斟玉液梨頰盡迴韶(二)
(奉直誥封大夫)姜永亨(年六十一)
聖皇舉典首從時五十鴻圖炳上儀
嘉與八埏同福夀慶臻千席捧
仁慈光天化日鵷鸞喜積祉儲祥景卿隨作息鼓歌咸
帝力游衢野老又何知
(五品誥封職銜)張海光(年八十一)
慶積重霄靄
恩敷萬國駢含飴從赤子飲醴到華顛久沐
昇平化
重開樂夀筵通衢傳
賜杖璀璨五雲邊
(五品誥封職銜)趙敏(年六十一)
新杓燦珠斗麗日揚天街舒祥宙合滿積慶寰瀛
偕
帝治越軒皥人夀臻羲媧禮筵溥耆耋華髮趨庭階上
自扉閣重下逮矜紳儕瀛濛齊拜舞鞮譯同潔齊
斟元一氣合
賜福三朋皆目矚藻黼盛耳聆鈞韶諧唯歌億萬紀敷
天泳
聖涯
(内閣侍讀)齊里克圖(年六十三)
月正上日
天子萬年耆筵嘉宴來集三千三千之集既齒而爵海
會有源山呼惟嶽
大廷肅穆
天語和温授杖於
陛錫醴於樽
夀㝢同登鈞天並奏臣竊樗姿薇省春茂便蕃之
賜既莫不同涓埃效少海嶽
恩豐
(左春坊左中允)韋謙恒(年六十六)
郅治超隆古春祺萃
禁中耆筵繩
祖武健德備
宸躬五十年初紀三千叟大同自
天開景象率土荷
陶融懋典延逾廓光儀洽倍隆皋䕫聯組綬
雨露逮蒿蓬周甲人增算由庚樂奏矇遥瞻
星極紫近映
日華紅濟濟來壺嶠番番軼鎬酆已欣顔矍鑠更被
澤龐鴻臣筮鴻漸陸初諧鳳在桐遂叨蕊珠榜更預玉
蟾宫(臣由迎三名鑾試授中書及殿試一甲賜進士第)芝苑春光靄
槐廳午翠籠
九重承簡命多士忝從風乍返三齊轡旋乘六詔驄外
臺宣
德化行省竭愚衷(臣於山東學政任滿蒙内疊擢滇臬點藩護理黔撫三年之荷)
(殊恩深慙非分)
眷注慚深篤愆尤忽己叢滌瑕邀汜濩破格仰磨礲
詔許蘭臺校銜從
秘閣充宫坊階洊晉
講握籍重通報答曾何有馳驅附在公頻蒙
天澤沛獨受
聖恩洪(臣以護理巡撫失察属吏獲譴旋蒙殿提恩賞編修在四庫全書處行走充武英調)
(文淵閣校理第一分書成洊擢贊善中允充講起居注官兹緣二三四分成書尚速復荷)(日)
(特旨議叙加無高厚恩施有己)馬齒駸駸長
螭頭步步崇依時占瑞莢得地望
宸楓况復輝
雲日相隨祝華嵩
萬斯年受祜錫羨更無窮
(吏部主事)沈鎧(年六十四)
韶風應律啟芳辰喜氣騰隨燕譽新
玉陛為儀聯鳳翽
天家珠瑞衍麟振香浮柏葉杯中酒歌叶昭華琯裏春
忝列銓曹隨儤直
萬年長此協忱恂
(戸部主事)富興(年六十二)
韶景開新歲豐亨處處皆
鳳書銜魏闕雲&KR0034;擁天街扶杖瓊筵集稱觴鶴髮偕
陽和兼
帝澤汪濊頌無涯
(戶部主事)書英阿(年六十三)
韶陽布木德雨露滋桑麻川原錯繡春城花古來
活畫未有此粉本惟我
皇上丕冒敷光華算計戶口恒河沙一夫不失所捐租
免漕惟
恩加林林丁壯日水耕火畬年豐人夀五十載四海樂
利同一家
翠華問俗且屢
蹕黃髮受貺真無涯
仁念近侍臣日依
黼座觀亨嘉英年奉職各成叟庶其洽慶排朝赮况啟
盛宴集千叟恭
繩
祖武期非遐倍之又倍勢如此雖增十倍寧為誇(微臣)職
司會分曺惟勉持籌牙朝參效趨走逢春翠色垂
青緺年希張蒼喜得半
恩列轅固榮何賖陳詩欣得紀萬幸長願從此歲歲與
宴餐青霞
(戶部主事)富爾泰(年六十四)
堯日正舒長騰歡遍八方榮依周甲日宴及度支郎
夀鏡千秋籙仙椒
萬歲觴繁殷計生齒保慶荷無疆
(禮部主事)福川(年六十七)
皇猷洋溢邁羲炎曠代
鴻施海㝢霑幸列容臺循秩序更叨綺席引怡恬珠囊
瑞合三辰正寶饔香浮百福兼
萬夀筵開輝紫極九霄路湛洽蒼黔班分劍佩齊鵷列
曲譜琳瑯協鳳占
帝語如春知澤溥
天顔有喜切雲瞻
祥源茂衍綿瓜瓞泰運休嘉致鰈鰜此日耆年齊效祝
華胥樂意化同漸
(禮部主事)哈精阿(年六十七)
瑞靄繞祥煙
蓬萊鍚綺筵遭逢趨
殿陛歌舞徧垓埏祝預春官後身沾
帝澤偏椒觴長入咏蒲轂豈誇懸數協三千禮
恩隨尺五天蒼顔真是瑞輝映錦窠邊
(禮部主事)林檎(年六十一)
賜爵加恩禮
賡詩咏緝熙長逢春盎盎共愛日遲遲授几
龍光叶添籌鶴和隨上林何所見風動萬年枝
(刑部主事)張脉(年六十八)
昌符衍數運昇平
仁夀同綏
慶普行蓂莢瑞敷春啟籥藻蒲愷浹宴傳觥星聯南極
珠光爛人詠西曹鶴髮榮六十八齡初
錫杖從兹歲歲到蓬瀛
(刑部主事)伊敏(年六十一)
大衍貞符協
前光慶典遵
恩膏翔廣宴瑞靄布新春祝
萬
重熙日盈千再倍人蒼顔傾綠酒歌舞豈勝陳
(工部主事)書麟(年六十一)
歲首紀春王
御極年五十千莖芝英生五彩鳳凰集夀㝢開八絃龐
眉滿京邑賜酺何足云羞耉典斯輯(一)
猗兹皤髮叟近承
天子光載拜或載頫鴛鷺紛成行
寵鍚未有艾俾爾夀而康願言慎其儀飫德矢勿忘(二)
(工部主事)張為裘(年六十一)
糺縵光華旦瞻依浩蕩天
恩敷寰海外慶近
泰階前花甲籌添歲元辰斗應躔需雲占易象蕭露
叶詩篇水部名殊愧金梯路可緣扶鳩來
玉陛舞鶴向瓊筵盛會兼微末分曺復接聯欣榮依
夀㝢共作夀官傳
(工部主事)伊明阿(年六十七)
昌運洪延
景福開喜看四海頌春臺自榮樗質依
楓宁拜舞同擎獻
夀杯(一)
杖鄉歲月樂韶曦躬際
文明郅盛時不信五鳩并九鳸一齊榮翼鳳凰儀(二)
(工部主事)烏爾賽(年六十七)
昌辰萬福臻駢闐春熙
敷錫覃八埏
天門朝暾開詄蕩黃髮濟濟登耆筵我
皇繩
武道逾擴日新富有超古先
萬年基鞏磐石固
五世慶衍金支綿川增福至岳獻夀京垓億秭誰窮詮
况循
懋典拓嘉燕倍之又倍寧惟千(臣)隸版曺積有歲報答徒
愧無埃涓
恩膏既滋甘露渥炳耀復與南弧連遭逢
聖時一何幸瞻依
仁夀均無偏拜颺豈稱效祝意惟仰久道仁如
天
(理藩院主事)多爾濟扎布(年七十四)
於鑠
皇恩八表懷服憬彼維藩
巽命爾榖更闢昄章天樞地軸奔走偕來翕受多福箕
疇
皇建周詩百禄
錫厥庶民既優既渥至于萬邦
醴膏滲漉
夀㝢延洪耉耆雍穆維五十載月正日六畢雨維星芝
英散馥
惠靄膏浮禮成儀肅
禧均垓紘歡騰岳牧親接
龍光方典國屬預讌分榮呼嵩效祝
(理藩院主事)巴克當阿(年六十六)
軒管三陽啟堯蓂六葉敷引年覃
聖澤
錫宴會仙壺
盛軌諸藩慶歡心薄海俱曺司陪典屬歲歲效嵩呼
(理藩院主事)阿萬達什(年六十四)
郅化道成於久
覃恩慶洽惟隆喜聽風謠寰海祥徵日贊羣工宴拓膠
庠典懋光敷繡甸春融曼夀仰依
黼座向陽齊效葵衷
(理藩院主事)富通阿(年六十四)
前代職貢稀僅隸四譯館我
朝疆索開遂置理藩院洪惟天聰天命年
王迹肇基自東甸蒙古四十有九旗九白充庭偹藩翰康
熙
分封喀爾喀雍正
大定青海亂鱗集麇至諸部增我
皇鴻勲繼述善凖回兩部大凱奏逆者既除順者受
天眷安集延暨布魯特二萬里外敂關皆内面遂於理
藩院屬特置徠遠司薄來厚往情無間土爾扈特
歸順後遂胥蒙古之族一民我輿臺尺地我㝢縣
王師底定兩金川土司土木土舍亦附年班旅朝見越
裳雉竒肱車漢以博望使唐以立本圖方
今隘矣安足羨不見北沙漠西濛氾浿水之東桃關
之外其人皆入千叟宴
(内務府主事)兆信(年六十七)
瓊筵高敞彤雲翔金膏瓊醴紫瀣光瑶圖炳焕
景貺集龍紀五十開珠囊萬國歡聲臚
闓澤西逾月竁東扶桑游河五老星象聚惟聽萬歲嵩
呼揚大羅天上擎瑶爵不數香山社在洛
丹陛同歡
御酒來普天還飫衢尊酌珍重
堯廚寶饌羅(臣)職彭羹調太和(臣叨直房御膳)吾
皇玉食每至旰惟願四鬴民間多
(内務府主事)興德(年六十二)
屑以赤松之水玉糜以涓子之木精卭疏石髓毛
髮古方回雲母身軀輕夀可延顔既駐拍肩挹袖
應無數郤笑千年山澤臞遭逢未有今榮遇遇若
何仙班共向
堯廷羅大千分吸崑崙露
紫極垣高瑞靄多内府(微臣)敢稱老飲和食德皆
天造
恩賜欣容上界遊赤心惟獻安期棗
(内務府主事)維新(年六十)
歲籥舊連新迎春己浹辰萬方齊集福明日瑞占
人愷弟參寮末耆英領席珍雲需榮燕衎風涣布
絲綸平格瞻
天夀賡歌仰
聖神欽知依宇下亘古荷
鴻鈞
(門景運主事)托倫布(年六十)
五夜雞人趣禁鐘
龍光夀宴慶雲從星高
雙闕春光曙花覆千門喜氣濃守鑰竊欣依
碧落升僊復得比昌容扶鳩為報同游侣
景運今開第一重
(原任主事)依里布(年八十二)
玉杖金樽次第頒千官鵠立擁仙班自欣辭職周
星紀(臣於乾隆三十七年告休閱今十二年蒙恩預宴實為異數)白首重來
謁
聖顔(一)
新韶舒疊曉曦鮮閶闔雲開列綺筵葵藿愚忱知
獻頌
古稀天子夀如
天(二)
(原任主事)廣明(年七十七)
曠典周
璇極春祺萃玉珂
萬年昭鳳紀奕世叶麟歌瑞應耆英合嘉筵
惠澤多書同賡喜起雅意奏卷阿軒鏡呈仁夀羲爻布
太和九人嗤會洛五老陋從河几杖盈
廷鍚珍竒式序羅(小臣)曾珥筆(臣前任翰林院侍讀學士)才忝頌
恩波
(原任主事)福住(年七十)
猗猗豐草膏露滋之菶菶華桐朝日晞之我
皇式宴以
鍚夀祺春生皓髮喜隘龐眉(臣)忝青鎻瑕釁自貽已罣
吏議重荷
聖慈南榮偃曝
高厚所施寸忱捧日如彼藿葵勝裁百福圖陳九芝晉
三多祝獻
萬年巵
(原任主事)瑪靈阿(年七十)
景運洽太和
聖風陶庶彙啿啿飫醇醲九有耆英蔚陽春行慶敷
恩筵肩摩踵接叟三千仰瞻
泰階賦湛露
盛治遠超懷葛羲黃年(臣)昔佐秋曺協中觀化普
皇仁自與幬載齊(臣)職詎有涓埃補而今皓首重趨
朝欣承
渥澤頒三霄舞干羽鳴簫韶卿雲糺縵鑪烟飄愧無能
名巍巍蕩蕩之景象竊附華封人祝康衢謠
(候補主事)佛尼勒(年六十二)
復旦賡歌
化宇寬春和始布
詔恩溥大千世界無疆夀三百班聯十倍官藜杖近依
羣鶴舞
瓊筵高映五雲攅耆英似昔稱河洛誰識稱觴萬國
歡
(都察院都事)董元鏡(年六十二)
尚齒虞庠盛端春
特賜醽千行排鶴髮六茁記仙蓂海屋光環繞雲階慶
叠增
天潢五支麗宫樹萬年青拜舞霑甘露聯翩近景星
仰依
仁夀鏡品物荷流形
(都察院都事)張廣基(年八十五)
丹墀麗雲宴韶光照黃髮
皇眷紀
恩私啟序端正月同仁重一視升階後官閥悉以耆年
登共酌金杯凸精鏐與文綺盛自
尚方發扶杖拜
賜歸肌骨健超忽曕依曷有既東竁極西&KR1633;
萬載協
清寧普天望
峩闕
(都察院都事)張自道(年六十五)
雲漢長瞻七曜聯不知身亦與
瓊筵三台恒正依
辰極萬象還昭入
夀躔露沃榮光花勝上風生春色酒鱗邊循環細數蒼
龍角真信張星本在天
(大理寺右寺丞)額爾謹(年七十三)
古稀聖主日升月恒鳳紀茂祉符應咸登
文謨武烈莫不顯承三亹九曲河海清澂
曾元侍陛衍慶雲仍迺宴千叟
懋典欽繩(臣)荷
化育具官棘丞欣沐
夀祺三千其朋登歌合樂禮舉歡騰惟
天行健茀禄攸凝對揚
麻命勉竭夙興來同
萬福如川方增
(寺丞銜)陳謨(年八十五)
山澤臞儒
化宇游同天蒙
賜列仙流(臣以八十觀場癸夘年蒙給寺恩特賜舉人次年會試後恩丞銜)青春
不負争先甲紫陌還看立上頭向日承
恩歡叠沛飲霞吐氣願何酬竹西歌吹揚州路六度迎
鑾拜
彩斿(臣籍隸揚州儀徵縣迎遊鑾六次歡奉豫)
(樂部寺丞)楊承福(年六十一)
盛典臚千叟仙班及二毛臣心猶自壯
天澤已均叨瑞數階前莢春移海上桃涓埃何所答率
隊奏雲璈
(光禄寺署正)杜兆羆(年六十)
仙廚膳飲效羹和徵瑞還呈寶鼎歌不信流霞久霑
飫
恩深明許醉顔酡(一)
夀宴新排八百筵
紫庭佳話報新年從兹禁署惟栽竹个个平安祝
萬年(二)
(欽天監冬官正)惲源景(年六十七)
錫福逢新序延齡啟瑞圖獻鳩環北斗紀鳳迓南弧出
丙春祺普開辰夀曜符(晉書天文志十二次度數夀星在辰正月初六日恰)
(值丙辰開)(天夀㝢鴻人協應)蟬聯耆叟集燕樂
聖情娛
申命頒華綍
寅衷紹
遠謨慶綿瓜蔚瓞
恩湛萐盈廚晝日爻占晉卿雲宴協需蒲筵排雁序楓
陛效鳬趨酺宴超炎漢韶音奏有虞悃忱通屬國
歌咏遍康衢玉燭慙窺管金甌鞏握樞
堯封頻祝嘏億禩
澤覃敷
(欽天監五官正)保善(年六十七)
聖德溥高厚中外歸一體祺延億兆春疆拓二萬里番
番列黃髮臣工仰
鍚祉
帝命賜瓊筵
曠典隆無比禮酒拜三行嘉殽飫八簋(小臣)職占星頒
朔遵
鳳紀
萬夀慶添籌履端協
乾始
(欽天監五官正)莫爾根(年六十三)
紫宸錫福
綺殿開筵
恩敷六幕班集羣仙春旗簇仗雅樂鳴絃衢尊露湛
聖藻雲鮮(小臣)窺管職隸司天金行執矩弧彩占躔歌
賡復旦瑞紀非煙拜手以祝
天子萬年
(太醫院左院判)張肇基(年六十六)
木公東海馳星䍐西有昭華奏瓊琯杖藜拜
闕夀筵開六日迎春春已暖
帝德如春萬物熙引年蒙
賞青囊醫長生永奉
調元體
舜陛
堯階瑞草滋
(太醫院御醫)李德明(年七十五)
祥輝慶靄玉階明萬彙滋榮各效英不向林蘭探
秘笈
聖人恬養洽還瀛(一)
仙班
紫府參微秩康爵耆筵荷
渥恩芝草延齡花益夀太和保合
體乾元(二)
(太醫院御醫)張淳(年七十一)
聖人治區夏元氣栽培若鼓冶岐伯俞跗不須並世生
仁夀生民
錫純嘏浥甘露扇和風筵開千叟歡宴同人多碧眼及
方瞳廿四人聞京兆銅豈如我
朝
聖澤之龐鴻(臣)老而夀非(臣)術頤養順時咸有秩欣蒙
皇建演箕疇世溢康強慶逢吉從來
盛世瑞足徵瑶光降葠成人形(臣)雖熟習百草靈伏
惟
聖德清泰協無極仁覆宙合皆長生直使上藥徒偹仙
家經
(太醫院御醫)姜晟(年六十七)
國脈延洪世夀康上池何必飲長桑護持元氣三千
界都有人天駐景方(一)
夜看卷舌耿醫星黃帝長留本草靈忽悟駐顔鴻
秘術只須
丹地覓仙醽(二)
欽定千叟宴詩卷十五
