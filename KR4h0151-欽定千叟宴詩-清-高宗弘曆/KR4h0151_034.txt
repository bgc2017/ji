欽定千叟宴詩(乾隆五十年)
卷二十九
預宴一百五人詩一百二十五首
(馬甲)孫士英(年七十五)
彤雲霏霏羅蒼雯晴梅氲氲舒芳英
天閶嘉筵開良辰龐眉朱顏三千盈戎行衣糧身霑優
春風年年同長生歌衢歡為長春人躋堂來稱
長春觥軍中清商嫻鐃笳
天邊旋宫聞韶韺龢甘涵濡愉情騰歌齊茅檐豐年聲(全平體)
(馬甲)張正忠(年七十五)
盛世宴典耋皓
錫被列左右位九拜
渥賜
聖萬萬壽
福以
德致自上下下丙曜翊次以愛養久集此上瑞慶祝遠
暨喜氣下逮粟鏹沐厚饜
禁膳味借馬齒健永隸七萃(全仄體)
(馬甲)劉洪經(年七十五)
歲陽紀旃蒙星躔次營室
御宴張闕廷金奏播琴瑟養國老庶老萃籩實豆實自
百有五歲逮七十六十種桃華正開餐芝壽能益
弱草亦向榮
甘膏滋萌茁
(馬甲)胡連瑣(年七十五)
春風射柳鬭分棚玉弩無芒壽曜明白髮禁營稍
廪給
殿頭猶得奉瑶觥(一)
詔許耆年集
鳳墀瓊漿仙醖
賜盈卮如
天敷貺洪纖被小草均含雨露滋(二)
(馬甲)馬汝亮(年七十五)
黼座臨中央光華達四旅東方朝鮮臣席末敬傴僂西
際準回疆伯克識鼓舞南方逾洱海壽星所明宇
北逮喀爾喀舊藩衆蒙古四方既和會耆席粲以
舉敬歌大九州樂壽遍率土(五方體)
(馬甲)施士益(年七十五)
珠鏡騰輝日神蓍衍瑞時敷天同鬯遂率土徧恬
熙
闓澤先優齒春風共介眉香山人自古洛社會如斯漏
滴銅壺永雲開綵扇移
賜笻攜鳳竹給饌飽瓊芝薄植經霜草微忱浥露葵稱
觥效豳俗
聖壽祝維祺
(馬甲)趙國璽(年七十五)
慶霄日華中
聖世嘉祥集殊榮感
鴻慈燕譽隨鵠立綺筵春風生玉案爐烟裛鹿鳴歌承
筐
賜予上方給養恬有露甕導引陋雲笈何以頌
壽祺南山披雅什
(馬甲)劉繼旺(年七十五)
玉階親上
萬年巵曉日曈曨淑景遲靈壽捧來
天上賜春鳩飛向一枝枝(一)
燕樂
熙朝萬福同幕調玉燭播韶風庭花宫樹皆滋露小草
驩承瑞景融(二)
(馬甲)管繼賢(年七十五)
帝開乾清宫耆年錫豐隆禮越虞夏商亦超周膠庠辰
輝弧與角列曜景燦爍豈但等韶徵洽燕萬方喜
(微臣)隸赤羽
萬歲歌壽㝢(五音體)
(馬甲)李廷佐(年七十五)
慶霄緜茀禄熙皥樂春臺
五世天庥備三陽禮讌開彤階濡沆瀣白屋荷
栽培薄海
堯仁渥歌聲徧九垓
(馬甲)佟銑(年七十五)
旭日麗中天
一人膺景福初筵啟令辰嘉會集耆宿恬養徧八紘
耄耋徧六服食德且飲和含哺而鼓腹豈惟一
日澤願上
萬年祝
(馬甲)蕭國太(年七十五)
春曉日曈曨龐眉萃
禁中令儀歌燕譽
洪燾荷元工筵有賡歌合人皆煦嫗功無私欽
錫福寰宇播淳風
(馬甲)王文煥(年七十五)
和風麗日綺歲初旬覲
鳳鸞闕開錦繡春
皇錫禔福被九宇人依
光進爵鴻萃鱗臻上自紱繡下及袀祳有期頤瑞及艾
老臣
乾元保合太和訢淳
湛恩洪被景曜常新
(馬甲)劉耀祖(年七十五)
熙和翔雅化壽愷樂堯封
敷政乾行健
推恩巽命重笙簧儀益懋耄耋禮彌恭曠古夐難覯垓
埏霈
澤濃
(馬甲)姚之竒(年七十五)
廣殿筵開曉日紅春承麗景扇和風自欣未席隨鴛
鷺愧乏微勲躡駬驄(一)
同邀渌醑捧瑶尊華杖光聯瑞竹繁正是
昇平均被澤昌時耆耉最承
恩(二)
(馬甲)國星阿(年七十五)
月正規乘震崇年籥筮頤
兩朝昭繼美
五葉際蕃釐介壽春稱兕乘濤暖奮鰭願陪熊虎士長
此奉
軒羲
(馬甲)富桑阿(年七十五)
田製旗旜旟旐武樂酌桓賚般(微臣)昔從振旅垂
老猶依上闌今聽簫韶雲際恭霑樽醴雲端知頌
景星卿靄
祥暉萬載常團
(馬甲)達拉丹布(年七十五)
福祚昌時彙耆英慶典逢
雲閶開詄蕩玉珮集雍容照並熙陽煦膏含湛露濃禮
成欣
介祉歌祝徧堯封
(馬甲)赫綳額(年七十五)
九霄春暖露華濃綺宴趨承仰
聖容龍顔日角天長健黃繖亭亭倚蓋崇(一)
新歲同增一歲新三千人合碧桃春同賡
夀紀臻無量甲子知周億萬巡(二)
(馬甲)色爾泰(年七十五)
握金鏡提珠囊遠軼二帝超三王坐觀四海沾
恩慶七曜遵躔二儀正筵開耆夀宴端辰蓂莢六葉舒
晴春維
天皇萬八千歲燕翼曾元綏兆民
(馬甲)窩和(年七十五)
韶春禁掖曙光生
詔宴羣仙瑞靄呈寶露甕盛㪺耄耋董絃琴奏叶咸英
時調玉燭祥輝爛
慶衍蘿圖協氣盈鶴髮聯翩賡既醉願偕華祝紀昇平
(馬甲)佛興(年七十五)
新韶靄靄瑞日曈曈
禔福普錫典禮攸崇蒲筵藻席下管新宫國老庶老序
西序東歡臚慶洽
澤沛恩隆
天章宣豫
聖袠延洪詞賡祝華忱切呼嵩敬偕七萃軒舞
皇風
(馬甲)阿拉虎(年七十五)
皇路騰驤上
絳霄曉隨黃髮共趨
朝但看甲士齊期羡也有邨農侣偓僑(一)
得近星辰覲
紫微三垣焜燿六階輝光騰二十八分野都有南弧布
九圍(二)
(馬甲)都爾札(年七十五)
春正吉日肆設廣筵
堯衢尊滿
舜琯韶宣
福敷夀㝢讌集耆年臣工濟濟鵷鷺班聯下逮民庶鶴
髮駢闐既醉既飽舞蹈蹁躚祥徵㬅羡
德致洪延長歌復旦共叶薰絃
(馬甲)石圖(年七十五)
卿雲糺縵繞星辰寶曜珠囊拱
紫宸
福備一堂綿五世典超四代集千人葵因向日能依日
樹是恒春得早春珪組簪紳咸在列逮袀裖士笠
蓑民
(馬甲)寧珠器(年七十五)
賜宴恩榮及大千不湏仙草問瓊田共擎天際流霞酌
上祝
君王萬萬年(一)
萬載鴻恩被九區不求知識詠康衢春王正月三千叟
繪入
皇家福夀圖(二)
(馬甲)阿爾住(年七十五)
黃星如連珠一一羅絳霄祥光被下土萬類皆昭
昭微生涵
仁壽鶴髮隨臣僚仰吸金盤醇徧數玉燭調釋戈而執
杖策馬來聯鑣愧無賡歌材拜舞聞簫韶
(馬甲)黑達色(年七十五)
古稀天子惠耆年繼
聖重開百福筵曼夀久符春育量祗今
恩更暨朝鮮(一)
天門霞蔚復雲蒸人上春臺樂夀增戸口歲添億
萬萬耆年有福到孫曾(二)
(馬甲)宋彭年(年七十五)
春宴錫醲華
恩波翔福海熙和九宇康率育用嘉乃星日總旁羅鬱
紛鸞鳳彩
大信浹豚魚
深仁濡蓓蕾紀歲邁容成廓紘越章亥騰輝照宙合斑
髮歌燕愷
(馬甲)林廷芳(年七十五)
彩帖銀幡勝花敷上苑新
恩光重開宴民氣倍熙春耕鑿安中外修和仰
聖神延緜咏嘉樂生世際
昌辰
(馬甲)林枚(年七十五)
飽太倉遊康衢身為健士行于于何以能致此云
惟我
皇錫福連九區遠自陬澨近
京都耄年歲月皆敷腴天街雨潤如酥
詔開宴集大小俱敂
閶闔效嵩呼千萬億載綿
貞符雲龍鳥火紀所無人間何處誇蓬壺
(馬甲)楊興祖(年七十五)
盛際
重熙會耆年慶盍簪春風筵啟玉甘醴琖浮金蒲柳霑
濃澤松椿蔚茂林陽暉無不照煦育仰
天心
(馬甲)梁珙(年七十五)
踴躍慶有生熙熙歌太平伏遇
皇帝陛下化洽四海康以寧神農大九州一德兼包并
大小臣工罔不效職各各寶榮名觚竹北戶西王
母日下東西南北羅黃星上
皇帝稱兕觥
詔曰凡此夀世上下來宴無分形臣非偓與彭亦非香
山洛社之耆英逢
盛典擎仙醽欣欣拜跪陳私誠伏願
皇帝萬歲億兆京垓重舉千叟宴夀者咸得瞻
天廷踴躍慶有生
(馬甲)葉成德(年七十五)
五雲輝
舜日八極麗
堯天春滿延年殿
恩深錫福筵鵷行聲祝萬鳩枝數逾千忝厠貔貅隊何
期並列仙
(馬甲)蔡之義(年七十五)
羽林皎皎環天布臣隸戎旃唱朱鷺櫪前耄齒愛
糜菣尚逐驊騮逞蹇步少時每想日千里老去得
邀
天一顧嘉宴欣奉
重慶年人人歡洽依瓊筵賦粟已多飽芻秣伏櫪猶欲施
鞍韉雖瘦尚知工行步鸞和隨處騋三千
(馬甲)李得玉(年七十五)
宵旰與
天同健陽春被物無私典舉
九重夀宴
恩逢萬載昌期日暎珠琪有耀春浮玉斝如飴九拜欣
惟額手
萬年願以介眉
(馬甲)多隆武(年七十五)
尚齒遙傳
天語温
堯階此日盡銜樽不須海上求仙果人瑞怡顔飽
聖恩(一)
鵷鸞歌舞到
天閶未旅叨趨虎豹行息革韜戈韶歲久唯知屬饜五
雲漿(二)
(馬甲)六達色(年七十五)
糺縵卿雲繞
玉墀晴光春煦萬年枝節先綵勝臚黃髮尊盎瓊漿
映紫芝深愧駑駘蒙豢養惟依輿衛效馳驅承
恩得附班聯末愷樂還賡在鎬詩
(馬甲)廣舒(年七十五)
春色麗
皇州芳甸呈淑氣華筵敞
九霄金鼎調百味進酒祝
南山介福歌既醉鶴髮何翩翩弧星何晰晰長年荷天
慶廣殿集人瑞鼓腹慶
昇平載賡民攸塈
(馬甲)索住(年七十五)
景運三陽泰
恩施六合同笙簧隆鉅典酒醴徧羣工日向葵心切春
回綺殿融恬熙逢
夀㝢長此祝延洪
(馬甲)那錦(年七十五)
巍乎功業煥平文蕩蕩何能頌
聖君呼並嵩華韶協奏班如鵷鷺瑞聯羣和甘酌處真
仙露喜氣蒸來作慶雲雀躍戎行增舞蹈承筐璀
璨九霞雯
(馬甲)常生(年七十五)
南弧朗曜聯奎璧秩秩
彤庭布綺席龐眉皓首集鵷班高會均沾
帝恩澤兕觥其觩璚露清直瀉銀河作仙液駑駘執戟
備戎行三十年前登尺籍靈臺伯偃久韜戈軍符
戎伍仍加額老知赳赳慚干城覲
光朵殿崇墀側熙和景洽泰交孚侍宴從容入鸞掖介
胄之士愧不文戴高惟仰
天咫尺
(馬甲)多爾吉(年七十五)
五雲深處夀弧明宴啟瓊鋪
渥賚盈葵藿有心長就
日蟠桃樹下共芝榮(一)
晨開
閶闔瑞烟濃高會仙班捧玉鍾舊隸羽林叨列騎也
隨鵷鷺許扶笻(二)
(馬甲)常官保(年七十五)
聖世
天純佑彤庭設廣筵介眉逢令序受祜樂長年酒泛瓊樽
盎珍調玉膳鮮
隆恩普耆耋拜手向階前
(馬甲)西成額(年七十五)
維
皇建極普錫厥福
夀㝢咸登
湛恩徧沐典舉引年安車接轂尊罍斯張饜飫滋渥劍
佩花迎景霱晨旭仰歌
九功願賡三祝
(馬甲)烏爾泰(年七十五)
靈曜旋天機萬物回春陽
堯階蓂六葉
曠典恩膏滂肆筵羅耆英吹萬悦羣方煦兹長養風庶
草榮芬芳珍厨出豐膳鶴髮陪鴛行
温語聆從容雲漢昭為章願賡天保詩億載
景祜長
(馬甲)特通額(年七十五)
南極星暉暎
玉墀引年嘉會泛瓊巵膏凝曉露仙人掌
澤溥春波太液池星見丙丁昭
盛典筵開乙巳應
昌期仙僚已勝蓬萊宴介士分榮荷
聖慈
(馬甲)李永英(年七十五)
韶籥青陽啟春風到上林耆筵人瑞集
夀㝢
帝輝臨仙籙今駢紀衢尊本共斟殊榮叨沐幸芹曝獻
微忱
(馬甲)林永旺(年七十五)
懽承
恩詔八方來鶴髮三千獻
夀杯瑞莢榮依仙仗簇慶雲暉暎綺筵開
萬年慶祝
昌期懋七字欽瞻
聖藻裁抃舞瓊鋪真盛事
天家高會勝蓬萊
(馬甲)金光漢(年七十五)
郁郁瑞藹呈
紫極端耄耆來臻慶雲同團既萃蹌濟亦多赳桓以夀
而昌以康而安下集百福上洽
皇歡微材無識荷
帡幪寬如彼小草承
雨露漙尚方授几衛士傳餐秪以積齒俾榮大觀惟賡
夀愷長依上闌
(馬甲)朱雲平(年七十五)
紫禁春韶藹瑞烟羣仙歡會大羅天共覘人瑞齡逾
百溥沐
天恩叟倍千和樂宣韶諧玉琯珍厨頒箑入瓊筵需雲
宴樂皆殊寵敬頌
延洪億萬年
(馬甲)吕明旺(年七十五)
春殿綺筵開
恩邀侍宴來引年叨玉饌介
夀捧霞杯喜溢三千侣歌賡八伯才戎行逢
盛典願頌雅臺萊
(馬甲)劉自義(年七十五)
恩輝普洽禮年優扶杖欣蒙
寵錫鳩身似瓊田仙草茁長生日月記春秋(一)
慶溢鵷班協氣融賤微何以效葵衷三多更進華
封祝
五福堂開萬福同(二)
(馬甲)特克慎(年七十五)
聖主調元化
恩膏浹萬邦瑞徵多耄耋醲化洽敦厖溥宴金樽渥臚
歡玉佩瑽三千齊獻
嘏嘉會古無雙
(馬甲)三圖(年七十五)
熙熙韶景藹天街
錫宴彤庭綺席排玉饌共承春似海金樽同挹酒如淮
百齡老叟趨嘉會
萬歲昌符炳泰階
聖主夀祺崇引翼稱觴欣與衆仙儕
(馬甲)查立善(年七十五)
耆老如雲集偕來齒德并豐年滋萬彙
夀㝢育羣生芬飶中厨饌諧和樂府聲就瞻
顔有喜扶杖荷
殊榮
(馬甲)七十(年七十五)
訢誾海宇樂昇平瑞靄黃扉淑景明
錫福春初
頒媵爵承
恩日下飫如羹銀旛佇戴長春勝玉琯新調太蔟笙願
上堯樽稱
聖夀億齡萬國慶豐亨
(馬甲)奎成(年七十五)
鳳紀綿禔福春筵啟
帝廷臣民同入宴蕃衛盡來庭劍佩花間度琅璈雲外
聽歡聲騰
玉陛億萬祝延齡
(馬甲)四達塞(年七十五)
引年嘉宴敞
金門筐篚還膺
錫賚蕃馬齒從今更加長駑駘思報秣芻恩(一)
帝恩深被似春曦臣子那將報答期唯有頤顔臻上夀
多將人瑞表
重熙(二)
(馬甲)李成綱(年七十五)
詄蕩天門集玉珂鸞笙協奏鳳簫和龍驤兩翼慚
騏驥鶴鬢千行列鸛鵝身到蓬山仙有分酒如菊
水面微酡瓊筵飽飫同懽忭珍綺還蒙
錫賚多
(馬甲)張得成(年七十五)
廣醼聯耆耋觚稜麗曉暾人皆臻
化㝢瑞正衍璇源雲繞黃麾仗香浮綠醑樽九天光日
月萬國夀乾坤臯載
天章冠嵩呼樂府翻雲華瞻咫尺微賤亦承
恩
(馬甲)高鑅(年七十五)
綴班花甲富列座綺筵排瑶爵凝華徧金墀降福
皆
皇圖登夀愷
宸念暢安懷譜入簫韶奏春陽律吕諧
(馬甲)陳廷敬(年七十五)
恩言賁九閶嘉宴
敷茂祉千叟何莘莘肆筵以酌醴導和物訢如泝埏民
樂只引年典尤崇便蕃
錫珍綺作歌效康衢億萬延
鳳紀
(馬甲)額僧阿(年七十五)
虎拜聯翩馬齒同
龍顔咫尺鶴觴隆欽知
聖德如天大樂愷聲臚覆幬中(一)
鉅典春先璧水儀
玉階晴晝日遲遲駑駘何幸承
恩寵也附臣隣拜
紫墀(二)
(馬甲)七格(年七十五)
夀㝢延青陽斟元醲化協綺旭榮喬松條風拂瑞莢瑶
階福範陳
瓊枝衍萬葉高夀自百五穉齡亦週甲都來益夀筵
合作長生牒弮甲歌南山丹梯喜登躡
(馬甲)滿德(年七十五)
水有負圖龍並奏器車出火珠萃瀛航精璆來月
窟金鏐
聖弗寶所重在黃髮木與蟠若鄰蔭曦作花實土宇皆
樂夀敷筵符太乙穀旦在春寅(微臣)歌黼黻(六府體)
(馬甲)巴海(年七十五)
露凝仙掌映星躔香露金爐挹
御筵西汜東溟齊釀酒東鶼西鰈佐加籩(一)
純禧溥錫自吾
皇既醉重歌難老章元會運先符大衍九埏愷樂夀而
康(二)
(馬甲)木克登布(年七十五)
熙洽逢全盛承
恩誦
至仁臣民皆就日耄耋自同春仙醖金壺列珍盤海錯
陳
一人長衍慶
錫福紀昌辰
(馬甲)巴彦(年七十五)
鶴髮雍容
化日長各扶鳩杖謁
天閶貔貅盡入鵷鸞隊上
夀歡逾飲至觴(一)
萬年枝上五雲蒸瑶席排陳瑞氣凝九奏中和韶樂備
雅歌先譜日之升(二)
(馬甲)特普阿(年七十五)
帝德祥占日麗中自
天錫福徧臣工
璇源綿瓞無疆慶
化宇陳樞有道隆醖挹瓊巵凝湛露香霏玉戺布春風
五雲深處
天顔霽釐祝
堯階舞蹈同
(馬甲)武拉布(年七十五)
五福堂凝瑞靄
九霄宴啟昌辰光榮徧被耆耋儀舞咸徵鳳麟慶挹仙
漿滋漉歡邀
珍賚璘彬鴻規信超姚姒
昊歲熙熙上春
(馬甲)張希聖(年七十五)
聖夀慶無疆埏垓被多福
優詔開
御筵仙羣以齒錄旭日照無私大雲興以族頌禱及濛
渤沾濡徧臣僕春臺衆咸熙騎士觴同渥額首飲
醇和封人願三祝
(馬甲)管剛(年七十五)
詄蕩千門啟長筵
玉殿東杯均酺飲洽典邁上庠隆領席台司在分行
騎士同瞻依
至尊近黃髮共呼嵩
(馬甲)董德(年七十五)
聖朝開夀讌黃髮慶駢羅不棄胥徒賤同看飲饋多
寵光眞就日瑞應想遊河禮洽東西序
恩覃遠近波昇平恒捧斝愷樂久韜戈授簡慙風雅猶
能擊壤歌
(馬甲)祖懋續(年七十五)
老隸期門籍何曾拜
玉階句臚隨導引班綴更差排額慶新繒綺腰鞬舊
鞞靫仙厨親得飫
殊錫荷銀牌
(馬甲)張珀(年七十五)
慶霄糺縵垂景倬漢羣仰
天文嘉會元辰肇啟仙韶廣殿徐聞
賜巵飾延喜玉承幄覩吉祥雲榮幸枋榆鷃翼班隨蓬
島鸞羣
(馬甲)陳元璞(年七十五)
敕宴登千叟陽符泰畫三侍筵皆綺角扶杖總彭耼慶
自熙臺洽
恩從引養覃祥占
聖人夀丙曜麗弧南
(馬甲)西蘭太(年七十五)
閶闔曈曨日正長乘春行慶樂無疆
聖人御宇嘉符集海宇同風
福祚昌賜爵儀應卑漢酺引年典自邁虞庠臣歌既醉
偕儀舞翹首欣瞻
倬漢章
(馬甲)穆克登布(年七十五)
榮隨鳩杖未春宇聽鳴珂同有傾葵志來申擊瓖
歌
萬年齊七政
五代慶三多飽飫仙厨饌春臺樂太和
(馬甲)福昌(年七十五)
天恩蕩蕩總難名世值
重熙久道成何意(小臣)星騎侣也從霄漢渥金莖(一)
藹藹
丹墀吉士多三千鶴髮沐
恩波鸞鏘鳳舞儀諧樂虎衛龍驤武止戈(二)
(馬甲)豐伸(年七十五)
恭承驅策列衛
天衢積有歲月皓首皤如以豢以養
恩浹髓膚在少壯日健力步驅亦既耄老榮承燕胥
帝恩如天不遺櫟樗養勁士氣久巡直廬
恩賚所頒銀鏐醴糈
榮光所被班序同酺三光積曜四海同書夀筵樂歌上
獻
丹鋪
(馬甲)富保(年七十五)
熙和休養百餘年九㝢耆齡集禮筵醴郁杯分仙掌露
氤氲衣惹玉爐烟雲圍四座光華仰綵映千門黼
黻駢不讓虞廷誇率舞
玉階鴛鷺自翩躚
(馬甲)𤨏住(年七十五)
景福開仁夀
熙朝典特殊
隆恩翔六合大衍啟貞符鳳律和聲叶螭階瑞靄俱星
輝羅
紫極雲彩麗黃圖有壤方同擊維嵩亦效呼
九天承藁飫寧數列仙臞
(馬甲)舒英阿(年七十五)
國老謳歌庶老歡氤氲佳氣紫雲端昇平世效馳
驅力玉饌瓊漿喜得餐(一)
春臺濟濟
寵恩覃私效華封跽祝三
大德久徵仁夀篤萬千年祜拱弧南(二)
(馬甲)若楷(年七十五)
維天老人星在弧南近地常以春分初見於祥丙
位孟春日在丙次與躔無異戎行職琱矢亦近弧
星義郁郁三千人賤亦臻其次皆知扈三階皆知
頌
萬歲星見積輝光生世飫
醰粹俚歌繼嵩呼微星作天瑞
(馬甲)達山(年七十五)
濟濟冠裳集綺筵五雲多處歲華鮮稱觴執爵華
芝侣荷戟腰弓細柳前
仁夀甄陶皆得歲
昇平豢養不知年何須騎士能成賦宵雅惟吟第六篇
(馬甲)賽松阿(年七十五)
盛時瑞應翔膏澤甘液懸珠凝竹柏甕㴠寶露夀
徵多燕啟需雲
恩數特萬國迎春
賜大酺三千人傍
丹庭趨普天耆耉還無數同望卿雲向九衢
(馬甲)常保住(年七十五)
扈獮曾趨紫塞承華得覲
丹宸壯力效貔貅侣耆年與鵷鷺鄰正值蓬萊花滿欣
觀崑圃瑶新燕衎慶邀
天酒和風溥被夀人
(馬甲)李奉先(年七十五)
大衍
堯年紀耆筵舉孟陬
夀崇行益健
福盛典彌優黃耉羣趨集丹墀洽獻酬華封同獻祝億
載仰
鴻庥
(馬甲)周世福(年七十五)
普天同沐
聖恩長敬祝吾
皇茀禄康旭日融融風景麗衣冠齊惹
御爐香(一)
歲歲弧星曜丙躔慶光眞為太平妍親從
北闕看南極不待書祥史氏編(二)
(馬甲)劉崇義(年七十五)
宇宙凝熙和
曼夀集禔瑞孟春設大酺耄耋三千萃百年曰期頤六
十耆指使同為籛佺倫上尊拜
天賜異數古未逢盛典今大備雲光籠金鋪露華湛玉
觶
(馬甲)王之炳(年七十五)
三元啟秩
廣殿晨開環斟
夀酒捧紫霞杯中朝耆老榮春宴東國陪臣渡海來我
皇溥錫臣民福孚感
蒼穹膺茀禄
一堂五代衍曾元貞符歴代未聽矚臣列貔貅侣鵠鸞
拜舞
彤墀獻三祝
(馬甲)張正忠(年七十五)
曼齡凝介祉茂典慶延洪舞蹈羅鳩杖雍喈協鳳筩椅
桐承湛湛蕭蓼會沖沖袀服供驅策咸邀
聖澤隆
(馬甲)常保住(年七十五)
維歲在旃蒙孟陬日練吉
聖人廸
前光引年臚耄耋綺筵敞彤廷鈞韶調玉律鮐背競歡呼
鶴髮喜洋溢微賤荷
生成禁衛分旗翼時平久&KR0802;戈期門扈
仙蹕復兹沐殊榮珍賚膺
温綍春風汜瑶墀和煦入韶律
(馬甲)陸玉相(年七十五)
鳳琯宣韶晝漏遲
推恩耆老宴
彤墀仙厨分得長生粒導引無煩問鍊師(一)
皓髮鬖髿老荷戈今朝猶得沭
恩波閒將矢服弓衣理筋力飛騰手尚和(二)
(馬甲)鄭枋(年七十五)
丹殿拱崔嵬春韶嘉會開
御筵排璐砌
天酒酌金罍梅雪東風煦星辰北斗迴餘齡叨
渥錫超距愧庸材
(馬甲)閻粦(年七十五)
懋典掄年大小從扶鳩人集祝華封材慙虎旅瞻
天近身到崑蓬浥露濃(一)
春臺熙洽溥瀛寰人享耆齡
大福頒百五老翁嫻拜舞朝班今果是仙班(二)
(馬甲)周世榮(年七十五)
拜手奉康爵華髮羅軒楹春臺協氣鬯
黼座昌輝盈雉扇雲綺猊爐烟清笙鏞柷敔聲和鳴羽
騎就班列
盛典增光榮玉醴醲飫瑶觥擎
帝庸作歌許普賡惟聞軒轅棡鼓十二曲馬上歌之奏
太平
(馬甲)百歲(年七十五)
聖治邁羲年新韶迎歲首祥開
仁夀㝢長筵集千叟抃舞飫
天厨延年酌大斗(臣)取名百歲百歲今常有衍為
萬萬夀至誠貞悠久甲子積京垓綜此三千叟
(馬甲)姜大保(年七十五)
瑞結彤雲藹上春春迎紫陌已經旬菜挑七種先
人日弧見一星朝
帝辰皤髮分行叨
宴渥黃封標記拜
恩勻太平盛事今重覯歡勝耆英洛社人
(馬甲)德住(年七十五)
箕疇斂福錫福天保如升如恒五十
蘿圖大衍三千華髮欽承
丹鳳銜書初下玉鳩扶杖以登春風麗日韶景
太和之所醲蒸
(馬甲)三格(年七十五)
優老承
前典延和洽
大仁初筵羅福曜上瑞集新春
億萬乾元筴三千夀耉臣翹關慙射士禮會以年掄
(馬甲)三頂(年七十五)
聖人以六合為夀太和之㝢期年皆春風浩蕩敷無涯
需雲嘉宴承
玉階大官引膳圓方排盤飫仙果珍核懷皤皤黃髮
飲康爵滿浥仙露榮春荄是用
賜之綠玉枝副以鑿落銀鏤牌手捧身佩盈天街
恩光歸述誇同儕南榮偃曝榮與偕
(馬甲)毛雅圖(年七十五)
初筵秩秩耆鮐集
仁夀敷民都福庭昨夜司天瞻
帝座中天翊拱老人星(一)
慶霄珠露浥濃華端綺朱提物有加數典杖朝榮
更倍一枝靈夀出
天家(二)
(馬甲)文殊保(年七十五)
雲漢仰
天章京垓綜
聖夀煒哉大衍陳適符紀年久湛露洽暄春化日舒長
晝筵開
示燕惠
手賜隆耆舊國老及庶老鳩杖三千授皓首飲瓊漿懽
聽鈞韶奏
欽定千叟宴詩卷二十九
