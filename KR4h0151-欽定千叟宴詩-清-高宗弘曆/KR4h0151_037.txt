欽定千叟宴詩(乾隆五十年)
卷三十二
預宴九十五人詩一百五首
(馬甲)塔金泰(年七十一)
重重慶典國徵祥
沛澤鴻叨普地翔笻倚夀符鳩輯瑞仗排仙序鶴分行濃花聚
候呈春好翠莢開時計日長逢此共占眉溢喜從來
福宴協
期昌(回文體)
(馬甲)亮德(年七十一)
天顔咫尺瞻龍光
彤墀宴集鵷鷺行衣冠濟濟鬚眉蒼(微臣)顧何人得
與承庥祥弱冠事執戟垂老猶受粻伏聞絳縣之
老不知歲第以甲子長短相較量(臣)今四百餘甲
子屈指將與斯人當華筵寵沐
尚方賜自幸旅力猶堅剛擘玉脯餐瑶漿鏗鐄雅奏
宣璈琅拜手稽首晉
夀爵
古稀天子萬年逢吉身康強
(馬甲)伊郎阿(年七十一)
春風拂拂景遲遲盛際
熙熙皥皥時就
日日從黃道見疑年年共絳人推鷺振振集淵淵鼓鳳
翽翽翔菶菶枝迾卒愧桓桓糾糾瓊筵欽濟濟師
師瀼瀼露澤欣欣渥燦燦雲華旦旦垂願此繩繩
長祝
聖將將翼翼肅
朝儀(疊字體)
(馬甲)格圖肯(年七十一)
杓迴北斗斟天酒
天上陽和播九有番風兩候舒仙英
鳳樓麟閣春光盈殿前鶴髮蹌葱珩葱珩聲叶紫芝
曲萬年枝上鵷鸞賡
古稀天子協久道八埏夀曜輝長庚宴出蓬壺千人列
膏垂雨露萬卉榮(微臣)鵲躍
恩高厚羽騎環從末階右嘉名
聖錫榮稱叟仰祝
曼夀如山阜
(馬甲)曾浩(年七十一)
愔愔末騎榮登
天閶未嫻儀節詎知賡颺懸弧之志以射天狼日戈霜
鋋載列戎行雉有力奮迺隨鳳翔歲溢花甲欣際
恩光朱鷺之鼓白鶴之觴萬載
鴻笇六合春陽
(馬甲)李兆祿(年七十一)
九華麗日靄初升天保詩歌靡不增青瑣闥前頒
醴鬯
紫宸殿外拜殽蒸欣看夀侣嬴千耦各奉
恩光錫百朋叨預耆筵隨立仗未嫻俎豆倍兢兢
(馬甲)徐登舉(年七十一)
皤髮龐眉臚
夀㝢卿雲紺露記華春從來史牒聞希覯
嘉會
重熙第二廵(一)
職近星廬霑
錫渥營隨雲騎煦春温三千叟共奉康爵七十齡先沐
聖恩(二)
(馬甲)七十兒(年七十一)
丹禁清嚴地春輝逮虎賁
寵榮依羽仗騶迾傍倚門幸際耆英會彌沾化育
恩日華瞻
舜藻山鞏慶
堯樽鳳闕雲霞麗
龍顔笑語温紫猊烟馥郁絳鶴舞翩翻
帝極三辰朗
天庥百福繁萬方同獻
夀叶氣滿乾坤
(馬甲)朱丙信(年七十一)
虯箭勻催天向曉璇霄五色祥光繞鵷班雲集玉
珂鳴千叟承
恩會蓬島
鴻施疊賁
法筵開綠蟻春醪汎玉杯古貌蒼松兼翠栢韶光細柳
共新梅(微臣)芻秣受
恩久得伴華簪隨錦綬豹尾曾知侍
屬車龍驤不用鳴刁斗玉階拜手祝無疆
慶澤光天化日長雀躍鳬趨鳩杖健
鑾坡頻捧
萬年觴
(馬甲)福勒賀(年七十一)
聖人作錫夀康極一星臨
九閶曈曨
紫殿煜爚青陽鳩杖連蜷鶴髮蒼
詔賜無算爵擎拳曲&KR0957;承璚觴黃神十樂鏘宫商(微)
(臣)媿樗質末校聯班行精鏐拜捧承
天慶丹霄湛露滋瀼瀼
醲恩曷以報願億萬載
夀㝢恢無疆
(馬甲)二達塞(年七十一)
宏規十二仰
天閽閶闔晨開拜
聖恩奉職老曾司互柝計年春許飫壺樽何勞巡警傳
營汛惟見謳歌入國門籛偓攜來安羡侣春風衢上飲
堯尊
(馬甲)代保(年七十一)
天閶詄蕩丹地崇高春浮玉醴樂奏雲璈簪纓黃髮列
侍金鼇遹在鮐耉扶杖均叨俯慙駑劣榮預趨
朝太倉豢養卌載常邀環營列衛鞭弭時操
鴻釐溥錫燕喜欣遭新韶迓祉咸沐
恩膏
(馬甲)恩倬(年七十)
虯箭神傳寳讌開敷天同慶上春臺九州鮐耋如
雲集諸部鴻臣向
日來瑞莢輝分青玉杖甘膏醲汎紫霞杯銜
恩叨奉銀牌賜小草均邀
帝力培
(馬甲)敦巴(年七十)
淑景麗
彤廷和風扇芳樹
一人古稀聖羣彦春臺聚
天光仰下臨秀眉式歌舞亨衢列環衛舄奕見簪組忝
以騎士微敢企露膏湑恭承尚齒筵
天上榮尊俎仙醴溢醇和永言頌
多祜
(馬甲)達賴(年七十)
鳬鷖既醉歌太平未若
聖世多豐亨天苞地符物畢致夀衢福宇人同登漙漙
瑞露斟仙酒祥星煜煜輝南斗龐眉扶杖三千人
稱觥同祝
聖人夀椒屏萬福瑞光延接席連茵春滿筵鵠立班餘
隨騎士雕盤捧得
御珍還
(馬甲)金偉(年七十)
慶衍洪長運
恩開愷樂筵椒盤三露潤
芝蓋五雲鮮洗爵逢嘉會歌鐃記昔年長懷雲日想忭
舞覲
堯天
(馬甲)皂保(年七十)
少曾隨羽士策馬疆場先凱功荷
天算芻豢安餘年
鳳紀周五甲瑞應南弧躔獻歲延淑景尚齒開仙筵年
已七十矣虎賁隨三千精銀捧駢
賜綠醑邀遞宣惟
皇集繁祉虔頌春風前
(馬甲)官柱(年七十)
卿霄濟濟集鵷鸞
錫慶春風滿上闌馬齒喜隨驃騎後
龍光親奉紫雲端萬方觀聽齊元會九拜賡歌洽
聖歡何幸微生週七甲預從執爵侍
金鑾
(馬甲)愛隆阿(年七十)
歲届春和雲麗慶霱黃髮番番羣遊化日仙韶鏗
鏘祥飄
金闕湛露
恩深瓊筵禮秩(臣)忝櫜鞬亨衢遮迾夙叨芻養榮被蓬
蓽慶際
熙時得隨耉耋飽飫珍厨舞蹈詠述
聖人錫福茂育萬物
(馬甲)齊克慎(年七十)
金戺韶和列綺筵欣陪酺宴覲
堯天班隨虎旅常依
闕春許鳩扶為引年瑞應三階雲郁郁昌符
五世瓞緜緜葵忱擬獻昇平頌共慶蘿圖
景祚延
(馬甲)陳富國(年七十)
令節慶元會嘉筵啟孟陬共欽
錫福遍中外蒙
仁庥式燕以衎耆老儔三千濟濟誰與侔菲材叨食粟
豢芻積春秋雲街星戶麗遮迾司扞掫常懷驅走
效自愧非驊騮春風訢訢
閶闔啟得以夙齒環螭頭扶玉杖捧精鏐
堯樽北斗歡醉止欣仰萬年玉燭符圖疇
(馬甲)五逹禮(年七十)
春風奚敢跂鵷行馬齒榮叨
帝澤長七十齡猶隨虎旅三千人共荷
龍光
堯尊共浥三霄露
舜陛叨霑九醖觴既醉瓊膏增矍鑠春和銷却鬢邊霜
(馬甲)馬知(年七十)
弱冠叨芻秣馳驅五十年衰齡隨豢養駢接一千
筵杯泛三微露身依尺五
天春風真得意捧
賜趁歸鞭(隔句對體)
(馬甲)格布奈(年七十)
七十霜華照鐵衣葵心親對
日光輝從戎舊逐熊羆健(臣出兵二次)射獵頻看雉兔肥(隨圍)
(十次)甲子長年諮絳縣春王正月侍
彤扉好將物象占天象福曜端應護
紫微
(馬甲)九格(年七十)
赫奕
天朝武孔揚漸被聲教綏遐荒丁年荷戟事戎旅烟沙
漠漠幕府張三十九次臨戰場功牌垂腰生輝光
歸來
紫閣歌凱宴黃封白鏹
賜尚方(臣曾得賞銀五十兩)今叨
嘉燕上閶闔扶鳩受
賜黼座旁飽餐玉粒酣瓊漿稱觥三復天保章
(馬甲)石圖(年七十)
一人曼夀頌無疆瀛海昇平日月長頤養百年雲映紫
眉開千叟氣添黃銜
恩自覺顔增渥捧
賜惟賡
澤孔長老作騎兵無報稱猶知棡鼓聽軒皇
(馬甲)寗廷顯(年七十)
調元鬯春臺錫福建
皇極九重
夀㝢開尚齒兼尚德顧(臣)小草荄何期與斯席憶從奮
霆雷彎弧拓雙戟騰驤萬龍騋非驥亦鳴櫪韜甲
禁城隈捧觴
聖人側謬以蓬葆材著在蓬壺籍亦解北山萊賡歌續
八伯(二韻體)
(馬甲)曹文魁(年七十)
大衍祥開
景祚緜
殊恩錫福布耆筵非徒挾纊歡聲動樂府新添華祝篇(一)
末騎曾經列戰場凱歌聲裏舉春觴昔隨萬陣貔
貅旅今厠千筵鵷鷺行(二)
(馬甲)宋文璜(年七十)
磨盾俯書絳甲荷戈上直星匡有位共添海屋列
騶預浥
仙漿令德令儀令色如山如阜如岡燕樂以需君子
敷錫厥福惟
皇
(馬甲)馬越(年七十)
堯階六葉抽仙蓂南弧宿映角亢庭
九重華讌召耆叟翩聯鶴髮趨
闕廷鈞天載奏廣筵闢衰朽亦得霑餘榮(小臣)微末
預行陣曾從捧檄看洗兵蜀徼湟源及西路攻城
奪寨恢星營
國家威稜暨無外東鶼西鰈通寰瀛
仁夀之朝萃人瑞白頭接武歌
昇平拜手稽首稱兕觥
萬年長聽臚歡聲
(馬甲)魏華封(年七十)
藹藹雲敷遲遲日永宇積慶光燦爍彪炳
帝錫隆儀與慶霄並俾耆耉倫耀
蓬山境材愧赳桓顧叨殊等赴
宴春臺高年翼引
湛露渥滋祥星照炯(臣)名知祝效華封詠
(馬甲)關住(年七十)
七甲周餘被
澤霶殊恩今喜上
天閶干支細數年齊絳旂物均頒色首黃憶昨從戎過
細柳幾回講武侍長楊儲胥媿逐風雲護田表親
依
日月光糈沐薪芻叨月廪翼分左右綴星行敢言衰朽
鞍難據重際
昇平甲久蔵敬以夙齡逢
錫福欣隨庶老亦登堂承
恩頓覺衰顔駐
兑澤需雲快飫將
(馬甲)伍爾登額(年七十)
皇帝曼福民樂胥澤洋恩普覃九區
御極五十年歲在旃蒙初春韶
錫宴開天厨凡百卿尹以及士夫國老庶老咸臻步趨
(小臣)何幸逢頒酺沐浴
膏澤同霑濡分營習軍伍歲月積以紆叨沐芻秣惠微
勞愧靡抒即今年垂週甲餘不才自分櫟與樗幸
偕千叟倫共獻九如圖
聖人萬載調璇樞
(馬甲)馮智舒(年七十)
鳳紀重熙日
龍飛大衍年承
天欽建極法
祖特開筵鮐耉
丹墀集
絲綸紫誥宣酒如仙液滿肴自大官傳託迹雲霄上攀
光日月邊樗材依
夀㝢景福頌如川
(馬甲)李廷灼(年七十)
(臣)聞五福一曰夀維
皇膺福古無有
健行不息五十年川岳乾坤共長久
威加六合
恩八紘彩鳳般麟集郊藪良時偃武更修文歲紀屢豐
民物阜(小臣)司迾忝星騶知祝升恒日翹首欣逢
曠典預華筵忝附耆英酌大斗既醉稱歌樂未央全勝
豳風獻羔韭
(馬甲)金玉璽(年七十)
慶積
昇平世頻思豢養初紀元符大衍受糈愧微樗湛露零
瓊闕春風徧
玉除欣陪耆老集載燕樂于胥
(馬甲)董深(年七十)
惟
天祚
聖聖紹
祖引年鉅典若稽古夀宿森芒叟計千神蓍衍策數逢五
宋代賜飲五百竒上遡唐時或倍之坐列冠裳間
裋褐鵷行鮐背兩差池我
皇錫宴開長樂劍珮趨
朝兼齒爵叨秩星騶侍
玉鑾承
恩廣殿浮金勺猶憶從師衣絳袀憑仗
威稜送喜頻昇平世宙梯航合偃武韜戈積慶新敢言
矍鑠蒙
天眷皓首還陪
禁中讌南弧耀彩角亢明
聖祺引翼羣黎徧
(馬甲)黃維有(年七十)
丹墀錫宴會鵷鸞羽士承
恩列佩冠騶騎敢誇勤職守星營長幸扈巡闌
九重春色珠垣粲百福瓊漿露掌團自幸此身依
日月叨榮時奉
萬年歡
(敖爾布)富本(年八十七)
登蓬萊望扶桑不如九宇遊春陽采仙芝訪雲岫
不如四海人人夀其夀維何瞻泰始奕禩錫之自
天子
天子萬夀賡喜起擊壤熙熙洽化美有詔臣工來遠邇
歡宴一庭榮預此大小拜颺惟以齒稽前古盛無
比不信試徵廿三史
(敖爾布)趙士英(年七十九)
日色瑶階麗春色夀宇濃鶴當珠樹集
龍喜彩雲從逐隊申多祝叨榮幸此逢願惟長鼓腹
恩賜慶重重
(敖爾布)門衛國(年七十八)
夀星現
紫微
聖人萬萬歲餘輝被下土歡躍及臺隸濟濟千叟筵
錫羡示慈惠添籌共祝
釐近仰
天顔霽萬年夀㝢中仙次壺與桂銜花微蟻忱亦助慶
雲麗
(敖爾布)蒋玉(年七十七)
六莢仙蓂啟上春
堯階瑞色紀
恩新䕫龍稷契衣冠偉亦厠遊河祝華人(一)
食工絳縣或疑年步伐馳驅壮者先誰似(小臣)逢
曠典星杠晃耀
紫微前(二)
(敖爾布)徐琪(年七十五)
華黍歌韶春品彙日滋長造物豈有私雨露均含
養生遊熙宇中同入
軒鏡朗不遺駑下材歲月逐輪兩耆筵
優寵宴樂聽鈞天廣迢迢霄漢間承露望仙掌
(礟手)王士禄(年八十)
效職曾馳紫塞承
恩與宴
彤廷千叟榮霑厨萐六符祥協階蓂既醉申以嵩祝
同歌蕭斯露零南弧環拱
紫極長輝春丙秋丁
(礟手)王天喜(年七十四)
萬年寰宇靄
仁輝戰士還家耀錦衣鼓化惟聽雷啟蟄閒雲長護佛
郎機(一)
錫夀欣逢届上辰
恩膏洋溢忭(微臣)登筵近列三千佀擊壤還同億兆人(二)
(養育兵)張士南(年八十)
聖治上登三箕疇
敷用五樂夀徧八紘
禔福逾千古戎行(小臣)介習武忽聽耆筵坎坎鼓欣榮
化宇太平人萬載同依慶隆舞卷錦鞲擎霞杯春光皥
皥從天來
(養育兵)二格(年七十六)
星麗南弧春回北斗地蟠天際
主聖臣夀懋昭
盛典以引以恬上自鵷閣下逮茅檐(臣)隸戎行七十有
六得近
光華皆荷
優渥月給緡錢日餐廪粟未敢言兵但感養育
(養育兵)塞克圖(年七十五)
聖夀符升恒姬瓞衍千億韶春始和鬯共球賀萬國
錫羡沛龐鴻濟濟羅耆德
玉墀啟高宴仙醴酌温克頭白魚麗士忝列拜
紫極惟仰
膏澤深延年駐顔色
(養育兵)張士傑(年七十三)
肅肅列期門末熙熙同
夀㝢春夙慚鷹揚奮勇近樂兔罝
化仁宴
錫韶風鬯被歌賡湛露榮均慶遇昌符駢疊列隨虎拜
歡陳
(五營馬兵)張永德(年七十七)
共聽新春
詔仁輝布九天
鴻禧凝上日嘉宴集高年鳩祝歡隨列鳬趨慶接聯膏
傾金掌露香惹玉爐烟心忝戎行末身叨
渥澤偏龍鍾忘倚杖矍鑠竟揚鞭兩翼期門外千營
禁籞邊承
恩(臣)早逮溢喜已先傳
(五營馬兵)劉漢文(年七十五)
夀宴階墀列
天家錫福新稱觴同燕喜紀律仰
鴻鈞禮習衣冠肅光依
譽處頻戎行一何幸歌舞樂熙春
(五營馬兵)馬芳(年七十三)
詹吉先人日耆年紀
典崇行分槐棘下身入鷺鵷中
玉陛光華燦瓊筵禮數隆顔知春倍溢額慶
賜偏豐蓂紀韶初啟葵傾
日正中歡歌遍遐邇
萬福頌來同
(五營馬兵)吕奉鐸(年七十三)
青陽啟律
金殿稱觥人羅佺偓福被埏紘需雲既上晉日初升
儀寬仗陛喜溢蓬瀛矍鑠三千星雲匝合榮及介
士
恩厚何答敢效歌詠以伸獻納億萬斯年稽首
閶闔
(五營馬兵)陳起龍(年七十一)
錫福開隆燕吾
皇重引年依
天恢夀㝢就
日次高躔
懋典超虞夏仙班儷偓籛景風歡雀躍
湛露詠蟬聯春愛寅賓届人同亥字傳誰知厮養賤親
得拜
堯天
(五營馬兵)顧天池(年七十一)
紫禁班從鵷鷺聯蓬萊地迥得春先月華西館來靈
圉星麗南榮耀偓佺球玉總隨王會集璣衡遠邁
保章傳皤顔咫尺依
醲化肅拜醇醪飫綺筵
(五營步兵)樊自誠(年七十六)
玉案紅雲遥拱
彤墀霽旭初暾鳩笻幾輩就列魚藻三章共論紫陌
徼巡賦餼層霄
錫宴銘
恩
聖神天子多夀共酌康衢設尊
(五營步兵)劉俊(年七十三)
聖神御世億萬載恢
皇綱揭
帝紘東焜西爥六合盡仁宇峩峩夀者來簪纓蟻忱跪
祝環
紫極聿舉令典肇
錫嘉宴吹簧笙金樽寳醑釀自
九霄露和以崑圃瓊芝英歲陽旃蒙律太簇日在丙辰
嘉禮成三千人濟濟鳬趨雀躍稱觩觥有芑邁豐
水于蒲超鎬京漢唐賜酺豈足數如天巍蕩(臣)真
無能名
(五營步兵)吳彪(年七十一)
九如頌裏歌升日三素雲中拜
聖人康爵
賜均千叟會
夀祺溥作萬方春銀旛拂勝韶風麗丹砌開蓂淑景新
潄醴含膏胥鬯洽
天家懋典古無倫
(五營步兵)趙國棟(年七十二)
三靈翔協氣九有熙昌時
天錫純嘏
帝受之恢為萬古升恒不息之鴻禧是以太和所蒸被
八埏四海多龐眉今年春正加寵綏上徵虞庠典
旁搜周雅詩饗燕之隆未有三千聯席如
今兹帡幪仰
在宥榮預
示惠慈何以頌
景運拜手罄(臣)私惟願飽食春日長遊嬉望中佳氣充
九逵
(五營步兵)張坤(年七十一)
錫爵從來重引年欣逢耆宴列春筵兕觥鳩杖天
階上畢雨箕風太古前運際
重熙遊浩蕩
恩隆渥賜沛連駢六街巡衛身何似小草榮霑
雨露便
(五營步兵)楊進忠(年七十一)
夀㝢瓊筵盛春光玉燭調相隨鳩祝杖共聽鳳儀簫瑞
軼遊河叶
恩均宴鎬邀老看黑衣隊榮奉
紫宸朝
(五營步兵)何成貴(年七十一)
太平熙景樂新春佳會欣逢
寵命申燦爛星雲連
玉闕蹁躚鸞鶴集
楓宸銀牌徧給文鐫夀綵勝初裁日近人禁衛森嚴叨
列卒
九重深處沐
恩綸
(五營步兵)黃德(年七十一)
慶澤周無外春逢燕喜時陽和隨豹尾瑞靄繞龍
旂蒲萐承
恩膳醍醐介夀卮會躋千叟列頌有九如詩仙樂鏗鏘
奏祥雲糺縵移微軀同燕雀飛傍
萬年枝
(五營步兵)馬玉(年七十)
露草匪陽周雅星雲復旦
堯天時平乂用
五福夀引欲至萬年甄陶鴻化無外巡衛鸞旂在前何
幸叨榮
渥賜春暉中近星躔
(五營步兵)孫建德(年七十)
式燕春旉澤羅鳩杖賜耆同人登夀世大衍應
昌期籥轉三陽泰蓂占六葉滋瑞圖繩
祖武
福範茂孫枝
帝錫延年慶人遊化日熙翔鵷環藻席祝鯁遍
楓墀淑啟需雲象歡騰湛露詩願陳岡阜頌蓬島近
堯曦
(五營步兵)于清(年七十)
喬嶽敦艮大圓洪覆悠久無疆嘉生咸茂煦之大
和俾爾單厚是惟
貞符朝多耆舊泰元俶辰晉日接晝鳩杖咸羅獸尊式
侑樂聆九㲈禮忝四豆何以祝華
聖人多夀
(五營步兵)趙玉章(年七十)
世如春而多夀
皇恩祜以受釐九陌雞人曉唱五雲犀斝榮持臣甲週
逾星紀王春數協神蓍籌算爵添無數臺熙人慶
重熙
(步甲)稍兒(年九十二)
上日諏春吉
彤墀敞
御筵南弧星照地東海福增川式燕同芳醴扶鳩各長
年蹶張居步隊抃舞共
堯天
(步甲)黑子(年八十七)
瑞靄曈曨啟端月雲華高映蒼龍闕玉筵瓊席羅
殽蒸三千人為一大朋中外擎拳小大忭躍圓壺
方嶠蓬萊山仙人何如老人樂
聖人三萬六千年河圖逢十長開筵自此叨榮受
恩始蟻緣雀躍(臣)願長至前
(步甲)關得(年八十七)
日上紅雲早
天臨紫陌寬
乾符徵大衍需宴洽長安祺與春光集詩聽湛露漙叨
從依
玉陛榮擬上
金鑾蒲質長分潤葵心共效丹迎陽歌燕喜還協萬
方歡
(步甲)六十一(年八十六)
聖德符三極春祺暢八垓
無疆推日策有慶奉霞杯鳩杖人寬賤鵷行會許陪耆
英傳盛事筵向
九重開
(步甲)德福(年八十六)
神芝出地星麗穹和氣所積寰區同迓庥儲祉溢
中外熙皥如見唐虞風獻歲新晴應璿律斗杓東
指春融融蒼顔鶴髮列嘉會珂鳴紘颺齊呼嵩(小)
(臣)年經幾甲子異數喜以垂老逢七萃風雲向頻
忝
九重雨露今何濃賜酺從嗤鳳樓集作圖不數香山工
堯天日月綿萬紀單厚多益
皇基隆
(步甲)五十九(年八十五)
八旬有五荷
仁暉盛典叨榮近
紫微鳩杖登筵諧鷺序兕觥當仗映龍旂黃圖此日欣
長健赤羽從來效一揮矍鑠莫言身下走袀衣真
惹
御香歸
(步甲)伯成(年八十四)
景運孚璿筩昌符應南極茀禄隨春來渾噩協
帝則夀合三千臣延齡肇
萬億仙露浥三漿芝雲絢五采佳氣藹鉤陳小草荷
滋植
(步甲)麥住(年八十二)
柳營環列步生風干羽猶能舞慶隆化㝢熙臺遊
最久太平嘉宴沐
恩同(一)
炊金饌玉出
天厨藁飫分榮
賜大酺韶景年年常得駐仙杯春喜溢屠蘇(二)
(步甲)王坤(年八十二)
春滿象魏闕下
恩深魚藻池邊盛超漢室酺燕榮及絳人歲年
日月光臨砥屬松雲
夀養蜵蜎放諸薄海而凖身在太古以前
(步甲)文保(年八十一)
久道敷仁夀韶暉紀盛筵鴻鈞旋淑氣
景福曜中天鶴髮尊罍共螭頭拜舞駢捧觴同有祝
篤慶萬斯年
(步甲)趕生兒(年八十一)
干羽升階日春和
帝有俞養恬恢舜典藁飫渥
堯厨淑氣籠雙闕歡聲溢九衢叨霑逮厮養身賤亦
嵩呼
(步甲)胡德(年八十七)
顯顯令德懿鑠淳茂
萬夀維祺亘古罕遘長養率土載歌黃耉和以天倪亦
孔之厚福禄來崇龐眉皓首
帝曰臣民綏爾眉夀眉夀祝
聖自
天降康子孫千億
五世一堂推
恩錫類
蘭殿稱觴華封三多天保六章職無貴賤載賡載颺
仁風之煦
化日之長
(步甲)二德(年八十)
太蔟回春律蒼龍斗轉衡萬方同福禄奕禩頌昇
平宴喜開蓂砌
恩叨酌兕觥合簮隨綺角聯袂接籛彭步伐何分賤追
陪共慶榮年年逢此會願預聽咸英
(步甲)白達子(年八十)
新詔開鳳紀
恩宴及芳辰象闕圖王會螭坳集老臣三千耆夀盛八
十歲華新叨預春光照榮加賤者倫
(步甲)劉得(年八十)
古皇養老召祥符丹鳥青鸞瑞應俱何似
聖朝隆
作述耆筵兩度燿蘿圖(一)
綵斿日霽動
天顔春酒
恩榮次第頒惟願需雲長燕衎年年身預列仙班(二)
(步甲)陳延(年八十)
詄蕩天門啟春風綵仗齊金莖均浥露鐵甲已藏
奎席接千官末笻分九節攜不圖芻秣賤叨向
泰階躋
(步甲)閻士榮(年八十)
槐街迾卒愧無能八十驚心馬齒增今日
天家頒慶賞鵷行
玉陛喜同升(一)
小草長邀
雨露恩白頭何幸挹蘭樽從兹擊壤歌衢後擁曝茅檐
話子孫(二)
(步甲)舒昌阿(年八十)
砆石五百歲久成黃澒稽淮南以知人間物惟其
夀者增竒談况(臣)尤厚幸夀命皆蒙元氣涵
恩榮預
錫宴賤微一一偕朝參卷&KR0957;拜
天子既歌且醉樂且湛欽聞元日
詔道敷四海
恩方覃
(步甲)他思哈(年七十九)
中天輝麗日嘉禮協芳辰已慶
文成化真看世似春戎行叨齒長耆耉引年均
渥澤深霑浹惟慚荷
聖仁
(步甲)二達色(年七十九)
瑞滿蓬萊旭日紅筵開
天上集羣工嵩呼華祝區區意步向雲衢願總同(一)
寰宇昇平瑞應多人躋仁夀樂婆娑
賜酺人與登
廷宴鼓腹皆為飲太和(二)
(步甲)三格(年七十九)
五福堂中瑞瓞緜熙春慶溢廣輪圓
詔開廣宴梯航集班序高年鵷鷺聯蕭露徧霑皆夀愷
蓬壺能到即真仙(微臣)願比封人祝
盛典長叨億萬年
(步甲)張六(年七十八)
聖恩優詔大年人引養筵開宴列臣身樂太平長歲月
今朝近仰
九重春一
行間效力被
恩多挾纊年年自有歌從此承筐霑兕爵不須醵飲重
紅螺(二)
(步甲)九兒(年七十八)
盛世彰人瑞三千鶴髮排
温綸敷日下春讌啟天階令節翔和氣年光愜壮懷叨
榮受康爵渾忘束鞞靫
(步甲)官得(年七十八)
黼藻洽萬類鴻龐臻百福
錫祉萐盈千慶瑞蓂啟六雲瞻碧漢崇氣映瓊階淑南
極乍呈黃東皇正舒綠
仁夀懤九宇
龍光燦輦轂詎言山澤臞餐芝餌甘菊
(步甲)立住(年七十八)
邊陲即叙久韜戈
帝闕開筵
錫太和吹萬熙臺春色滿三千黃髮醉顔酡(一)
稍食
天家賜予寬持更戒夜隸兵籣
丹霄喜共陪耆席春酒温生氣不寒(二)
(步甲)成得(年七十八)
帝城麗日耀昌辰稠疊
恩施巽命申金戺崇開千叟宴玉墀齊慶
萬年春自
天澤溥鵷行徧率土歡騰鶴髮均文綺精鏐同
錫福霞漿雲液總含淳祥飈入律笙鏞叶
德貺充庭玉帛陳扶杖幸承
天有喜熙遊長作太平人
(步甲)二格(年七十八)
玉饔兼銀饔長占瑞應圖姬爻需有象羲畫泰相
孚四閣敷
文治三登協
聖娛貞符隨
曼夀扶杖聽都俞
(步甲)陳得(年七十八)
星雲迎策日龍鳥紀官初
景運開䟽仡
皇猷邁赫胥瀛濛恢赤縣珠璧護丹除愷樂從髫齔娛
游徧粒糈春祺耆耉洽華宴醴肴舒
盛世歌熙皥
濃恩頌燕譽鵷班聯肅穆璃珮集紓徐
帝夀超千億
神穹福祉儲
欽定千叟宴詩卷三十二
