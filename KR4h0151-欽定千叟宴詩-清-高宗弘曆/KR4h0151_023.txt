欽定千叟宴詩(乾隆五十年)
卷十八
預宴九十六人詩一百七首
(驍騎校)李清泰(年六十七)
金石競奏觴豆旅前木公挹袖洪厓拍肩水玉益
夀房芝延年火珠明堂
盛典春筵土鼓蕢桴(臣)頌
洪延(五行體)
(驍騎校)羅秉銓(年六十七)
熙朝歌衎宴耄叟樂春融糺縵先人日祥和洽
聖風班隨黃髮後身在碧霄中虔效稱觥祝維
皇夀華嵩
(驍騎校)塔賓太(年六十七)
祥開瑤籙
帝圖昌普
錫春祺霈澤長鮐背龐眉齊獻祝
萬年長晉紫霞觴(一)
壯挽雕弧扈朔風老擎玉醴預春融深涵
聖澤天齊久
惠養心將
訓練同(二)
(驍騎校)蘇爾肯(年六十七)
光華復旦慶
中天糺縵祥雲
紫闕連清晏正逢三祝頌(甲辰歲河海皇上六巡江浙親視回鑾之)
(月誕皇元孫生)熙平宜上九如篇指南重譯綏邦萬向
北安車
召叟千絳老春秋分席侍黃公甲子敘班先曾隨羽仗
臨桃驛頻備周廬近柳邊縱埒遥分原野繡韜弓
與獻大庖鮮豹胎割翠
頒腥遍虬脯燔紅
賜炙傳再從漆沮占吉日復經井絡奮戈鋋(臣前後隨圍三次)
(金川隨征一次)
恩榮世受延華閥典禮親承到
法筵間奏新宫觀合舞共嘗貳膳拜羞籩
保和茀禄徵同泰
行健精神見秉乾長養
堯春逢五紀丙辰數過甲辰年(臣蒙五十恩歴俸年)
(驍騎校)七十一(年六十七)
春光普護
夀籌增祝
嘏偕来頌日升爵捧瑶階班濟濟筵排釦砌影層層瀛
臺應許仙為侶閬苑欣看夀作朋攜得
御爐香滿袖銜
恩世世及雲仍
(驍騎校)永海(年六十七)
吉祥花仁夀鏡日月光華
一人聖無疆
萬夀膺
天慶凡我大小臣鄰濟濟莘莘
錫以嘉福同兹大春千年不數桃餐實三山漫詡脯擘
麟洗爵斝聯珪紳膏露澤物含和醇驃姚夙備龍
驤翼蒙
聖恩深歌
聖德
(驍騎校)伊隆阿(年六十七)
引年溯虞代遭遇荷
恩殊黃髮仙羣集靑陽
慶典敷筵陳榮列几樽設擬中衢愧附鵷鸞末嵩高敢
效呼
(驍騎校)王宗裕(年六十七)
維
天於穆克健其行維山敦艮克協其貞皇矣
聖主久道化成上蟠下際禮備樂明熙熙夀㝢濟濟耆
英及爾蕃服逮於耉氓
天子有命各簽爾名申以衎燕首祚元正
天子有命各聯爾情孰開九袠
錫是觩觥羣歡是洽蕃祉是幷(臣)列末校獲與拜賡惟
聖之賜繄(臣)之榮
(驍騎校)楊勇(年六十六)
乾元保太和至誠通悠久策衍河洛先
慶燾麟趾後桐生被煦嫗函夏沐
高厚協氣蒸巖廊韶春轉杓斗衎燕諏嘉辰帣鞲集龐
叟(臣)忝屯騎末袀衣給奔走敢誇驤霞轡愧乏射
雕手雅詩詠敦弓亦用祈黃耉幸沐中衢尊恭承
長樂酒
聖人夀萬年賡歌祝山阜
(驍騎校)馬逢泰(年六十六)
史牒推遐算天皇萬八千恭惟
聖主夀全綜耉耆年敷幄南山對開尊北斗懸
恩輝戎隊洽長此慶酺筵
(驍騎校)舒隆阿(年六十六)
惟
天貞以恒萬物資根荄惟
皇仁以夀六㝢咸滋培篤祜
天貺集繼
武春筵開(微臣)厠環衛觀酺陪黃鮐殊榮得未有抃舞依
堯階共祝億萬年福禄與
天偕
(驍騎校)五格(年六十六)
紫殿祥雲麗黃圖淑氣開盛筵干品列嘉會百僚陪
窈眇調元曲雍容獻夀杯自慚樗櫟質猶得侍
蓬莱
(驍騎校)李德(年六十六)
盛軌今逾宴鎬祥符昔協遊河樂宇百年
天錫夀人萬國星羅花放玉階春早酒斟銀甕
恩多雲日輝騰糺縵奎華敬捧
宸歌
(驍騎校)崔永祚(年六十六)
璇宫
錫宴紀昌辰耆耋同登浩蕩春中外一家排綺席東西
兩席薦華茵金漿潤浥千巵盎翠莢祥敷六葉新
瑞
聖雲章標景矞象功樂奏鬯韶鈞綴班喜接
螭頭陛聯步榮偕鶴髮人忝列八屯承
渥澤依
光長願荷陶甄
(驍騎校)恩柱(年六十六)
聖主多祺普錫(下臣)懋典榮膺共祝
萬年慶衍正當
五世祥徵扈從夙依
仙蹕凱旋久仗
威稜(臣曾扈一圍十次出兵次)春早敬陪廣宴惟偕耆艾歡騰
(驍騎校)王光勲(年六十六)
天佑
聖淸於萬斯年洪惟我
皇纘
緒體乾蘿圖瑞輯玉燭和宣慶衍
五世
澤覃八埏迺普春祺迺敞
恩筵耄耆雲集鵷鷺班聯叨參列騎欣躡羣仙載賡天
保方至如川
(驍騎校)額爾登保(年六十六)
瑞啟
瑶階六葉蓂卿雲靄靄護
彤庭天開
夀㝢凝祥祉人在春風拜
闕廷仙仗光分鵷鷺席彩爐烟裊芷蘭馨恭逢
五福敷黎庶四海謳歌紀輯寧
(驍騎校)八十七(年六十六)
昔聞秩禮宴高年未見耆英再倍千今日身從天
上會始知真有地行仙(一)
五雲深處慶良辰麗日祥風燕譽新鷺序鵷行齊
拜舞三千人共祝
堯仁(二)
(驍騎校)西昌阿(年六十六)
龍紀歲符大衍鴻鈞律轉三陽化㝢慶聯中外夀星輝
見角亢鯢齒芝眉在列鳳歌鸞舞成行何幸兜鍪
下士仰因祝
聖躋堂
(驍騎校)張慶餘(年六十六)
文教覃敷及遠邦綜寰瀛内
錫敦龐高年士許登
螭陛大酺人教捧玉缸肅序鴛行齊鼓舞和宣鐘律
共舂撞三千隊裏慙星校惟頌
純禧福夀雙
(驍騎校)吾爾棍布(年六十六)
勾萌元氣首春寅遍育蒸黎作夀人露潏雲雕逢
國慶齊来
絳闕頌
皇仁(一)
就中上夀百年過
手賜天漿煥綺羅末士躬承環衛久蒙
恩雀躍綴歡歌(二)
(驍騎校)德住(年六十六)
雲龍肇紀麟鳳来遊溯姚軼姒苞商越周穹輿契
極瀛岳環騶
錫世曼夀芝英鶴籌尊設于衢宇奠於甌宴以昌之
慈惠惟稠稽首拜舞慶祝歌謳景卿光煥和甘物柔頌
言
綏履玉瓚黃流
(驍騎校)馬燮(年六十六)
寵綍遥傳北闕華樽敬獻東楹春旗風外鸞翥法曲雲
間鳳鳴金笈南山曼夀銀繩中岱長生
堯封瑞告星昴河渚榮光曉明
(驍騎校)布藍太(年六十六)
方壺員嶠三千界皓首龐眉廿萬齡合頌
鴻禔凝景運弧南星共擁樞星(一)
道崇
聖帝勵乾乾和會
恩膏溥列仙今日太和元會始歲星五十次周天(二)
(驍騎校)杜國璉(年六十六)
春迴黍谷物敷榮已醉屠蘇詠太平百産陰陽含
納甲
萬年奎壁煥長庚民之質矣升恒頌
帝念在兹宵旰情欲廣知仁齊樂夀
特頒禮樂應文明鹿苹魚藻
恩沾渥燕譽
龍光喜載賡此日肴烝蒙酒醴兩階球玉叶咸英得隨
鸑鷟瞻佳氣舊隸貔貅列禁兵知有期門傳盛事
白頭軍校上
蓬瀛
(驍騎校)趙廷錡(年六十五)
運會統元一氣星辰映日承光
天子曼夀無極臣工茀禄有常引年筆書惇史燕禮巵
晉公堂騎曹幸叨從事葵心益凛晞陽
(驍騎校)李瑛(年六十五)
嘉宴錫嘉名何須叟訓更
龍光逢
兩舉魚藻暢羣情
軒籙延方茂
堯衢泰以平人皆慶眉夀
治益洽心亨
錫羨滋霶霈熙春慶阜盈垓埏當此日籲祝戶稱觥
(驍騎校)富善(年六十五)
仁風瑞萐播天廚
湛露膏承仙掌濡拜手兕觥紫鶴錦三千
恩寵貢苞符(一)
春到華筵齒髮榮
重霄景貺五雲城歸從蒲坂瞻雲後遍聽康衢擊壤聲
(二)
(驍騎校)楊恒安(年六十五)
禁籞紅雲藹曉光
夀祺敷錫鬯春陽欣從七萃弓衣列許接三霄劍佩行
紀候階蓂舒六葉承
恩衢醴泛千觴幹符明炳昭
文治枝應昌辰叶
聖祥鳳琯宣韶瞻大酺瑶籌
開袠頌無疆期門久隸叨分職竊愧同賡湛露章
(驍騎校)富敏泰(年六十五)
隆典優耆老
仙廚盛饌羅
萬年敷化永三夀作朋多耉碩均懷
德臣民盡飲
和嘉珍兼席進良醖幾巡過秩秩階趨鷺逢逢鼓扣鼉
白盈顛自潤紅映頰微酡
福宇開金鑰春祺展玉珂于胥康且樂湛露載賡歌
(驍騎校)劉温(年六十五)
泰山安四維河水潤千里繩檢表矞煌苞符集旖
旎我
皇敷錫福崇增何可擬引年典載申拜舞集杖履朝班
列有爵同位序以齒齒爵所最先
帝手賜之醴殊珍以次頒精鏹及文綺(微臣)藐無識卌
載承蘭錡宴得與春温
恩已高嶽峙為聽康衢歌僅表微忱耳
帝德蕩無名
天顔晬有喜
(驍騎校)寧貴(年六十五)
丹徼昔年獻捷春墀此日綏眉
聖德乾坤高厚
天恩雨露涵滋列叟筵開兩序引年酒過三巵瞻就
堯雲
舜日敬賡祝嘏摛詞
(驍騎校)富永(年六十五)
帝德通三極箕疇衍萬年升恒開夀㝢景慶麗中天雙
闕黃雲彩元辰瑞景鮮西山呈萬象南極萃羣仙
廣樂諧鳴鳳和膏酌醴泉
宸衷涵造化庶彙入陶甄共效康衢舞真欣
皇路平兜鍪參末校簪紱與耆筵就日
龍光近呼嵩鷺序聯京垓周甲子
寶籙慶長綿
(驍騎校)依常阿(年六十五)
北斗敞瓊筵南弧映彩躔
詔申千叟宴
恩自
九重天驍騎鷹揚末樗齡鶴算延載摛難老頌惟曰萬
斯年
(驍騎校)李國瑞(年六十五)
象緯中霄盛
恩膏碧漢垂藻魚環玉戺芝鶴聚瓊墀
雨露三陽啟星雲八伯隨甕真輝瑪瑙盤盡飾玗琪天
萃敦龐氣人參矍鑠姿鳳麟娛德圃龍馬煥文池
運啟符徵泰祥開道在頤微名七校末長祝
萬年基
(驍騎校)郭士和(年六十五)
羣僚次第荷
龍光釦砌新迎綺旭長繚繞鑪煙雲景煥載賡
聖主夀無疆(一)
綺席圓方法饌珍擎来
賜篚彩璘彬熙熙舞蹈
温顔霽仗外歡傳六合春(二)
(驍騎校)楊阿泰(年六十五)
旃蒙啟歲籥寰宇熙春風
夀祺茂敷錫宴敞蓬莱宫仙液斟雉羹鶴髮扶鳩笻生
成荷
聖世福禄承
皇躬何須餌芝术早已凌喬松皥皥遊虞唐拜手頌
元功
(驍騎校)成保(年六十五)
珠囊金鏡應時昌
夀㝢宏開
景運長諏吉笙簧榮耉老宜春鵷鷺接班行
恩推虎旅均霑澤日暖螭坳各捧觴敬效嵩呼輸寸悃
歡傳喜氣溢
天閶
(驍騎校)常住(年六十五)
元朔頒書衍慶長符占六日啟靑陽翩翩耆耉咸
敷席拜手恭擎
介夀觴(一)
夀是亨途福是衢欣隨
鴻造接天樞春来花柳無邊色添入
皇家積慶圖(二)
(驍騎校)張廷佐(年六十五)
封史采五石葛洪圖九芝仙經服食侈耆頤何如
聖皇御宇飲和飫德多龐眉長生之籙注
玉陛瑶函琳札徒爾為(臣)班列校荷嘉宴駐顔喜捧
流霞巵宫八十一絲商七十二絲鏘洋雅奏諧咸池
千秋曼夀無如此時歌千叟之譽處兮示
天子之惠慈
(驍騎校)全德(年六十五)
寶籙超元古殊祥景曜開林泉耆彦聚海國夀人来湛
露沾
恩重需雲捧
賜回唯將千萬歲擎跽祝春臺
(驍騎校)孫煜(年六十五)
曈曈春日瑞光駢五色雲中敞夀筵咫尺
堯階同拜舞仙醽醉後又延年(一)
萬國耆台荷
聖恩須知喜氣滿乾坤
古稀天子乾清宴一席三千鶴髮温(二)
(驍騎校)五十四(年六十四)
尚齒
仁恩溥欣霑
雨露深華筵頒
御饌庶老預朝簮象協三階瑞韶鳴九奏音願歌天保
句徧德和
薰琴
(驍騎校)蔡永恩(年六十四)
聖皇春錫慶
恩施及黃髮
温綸下丹墀和風拂綺席燕衎歌衢尊鷺序咸有繹
堯廚旨且多歡舞餐瓊液爰同耆艾福徧霑膏雨澤四
海登春臺頌聲被金石
(驍騎校)奎福(年六十四)
聖神燾化宇耄耋覲
天顔春到
殊恩錫筵前
睿藻頒祥徵河洛數慶積地天寰皥皥朝暉麗懽騰拜
賜還
(驍騎校)佛爾卿額(年六十四)
紫殿晨開
丹墀春啟瑞靄如雲瓊筵燦綺式飲耆齡以燕樂只
仰瞻
九重
天顔有喜涵以
聖涯煦以
温旨惟
國之慶惟
天之祉積幾元會躬逢
盛軌(臣)飫渌醽(臣)餐瑶蘂鶴髮蒼顔敬仰
垣紫
(驍騎校)潘永泰(年六十四)
真得長生道躬為
郅治人雕弧添甲子華糈洊冬春飯是瓊㸏設漿從寶
甕陳年年賡
聖夀翹首仰
楓宸
(驍騎校)李廷輔(年六十四)
新年瑞色滿
皇都
渥澤醲垂萬姓孚介夀金樽陳
黼座引年玉饌出珍廚中和樂奏鏘金石耆老歡騰儼
畫圖欲和九如慙里曲惟欣身已到蓬壺
(驍騎校)佛佑保(年六十四)
皇都萬象春蹈舞上
楓宸紀歲方周甲開筵正賜辛鐃歌曾唱凱仙樂此寧
人醉飽還家喜便蕃捧異珍
(驍騎校)汪昌緒(年六十四)
宇内歡歌億兆盈有生無不慶長生千官一例名千叟
萬歲三呼合萬聲
手賜瓊巵班齒爵
詔傳瑶杖到農氓欣從弱歲參環衛今日蓬瀛會上行
(驍騎校)官保(年六十四)
惟
皇御九有萬物臻純熙日星成珪璧卿矞揚雰霏河海
式清晏嶽鎮朝逶迤東西瀛入覲南海北海覆幬
無所遺羣生為一家振緒循綱維煦以飽煖斆以
孝慈儉勤樂業中和靖綏
天乃錫以嘉瑞人人眉夀無與私貴者夀於宁賤者夀於
畦賢則夀以爵愚則夀以麋
九重綽楔歲歲下昇平人瑞溥四陲
皇帝御宇五十載輝煌
恩詔元旦既以施越六日舉千叟宴
錫福優老介夀眉
謂今天道地寶景運軼往史
嘉與三千耉叟同享之(臣)年初杖鄉(臣)愚靡有所知步
彤廷捧華巵敬思上乾下坤
夀㝢萬萬載敢效祝嘏陳昌詞
(驍騎校)豐伸住(年六十四)
嘉祥駢
聖世嘉宴敞新春法酒傳三雅仙廚飫八珍
温綸敷祉備里曲紀
恩頻率土同稱祝嵩呼達
紫宸
(驍騎校)常德(年六十四)
郁郁慶雲敷習習條風颺
丹墀列耆筵黃髮扶鳩杖霞觴
闓澤覃玉醴春和盎春到徧寰陬觴傳夾綵仗我
皇溥至治
曼夀夀無量
恩流幬載中
德邁羲軒上賤植依周廬荷戈憶少壯宿齒幸承
恩抒誠效謠唱
(驍騎校)伊成額(年六十四)
皇建有極錫民永年遹
繩
祖武
恩綸載宣孟陬六日懋舉耆筵鳩杖舄奕鷺序駢闐乾
坤合策雅頌昭宣備禮和樂燦
九重天(臣)綴班末榮附彭籛呼嵩祝華
聖祚洪延
(驍騎校)四格(年六十四)
古稀天子沛深仁暢垓宣埏六幕春夫惟
大德得其夀用敷
皇極錫厥民猗歟五十載太和被寰海臣庶多耆年熙
熙歌樂愷
繩
武錫宴輝
前光
天門詄蕩華筵張奏廣樂兮㪺仙漿太平日月彌舒長
(小臣)良自幸遭逢及榆景榮分末席效鳬趨恍遊
華胥侍壺嶺從今九宇增春祺羣歌湛露詠蕭斯
合千叟算祝
聖夀億萬萬年
天佑之
(驍騎校)尚維祥(年六十四)
條風駘蕩搖靑旗仙蓂六甲舒
彤墀三千叟来獻華祝
聖皇繩
武敷春祺瑞靄祥雲輝
紫殿欣遊
帝所如佺羨(小臣)無以效涓埃更荷長春預嘉宴班行
幸附鵷鷺羣鑾坡咫尺欣瞻
雲願效嵩呼共拜舞百千萬年歌
聖君
(驍騎校)三音布(年六十四)
熙春沾介福
詔許與芳筵髮短華松丈顔酡醉橘仙杖鄉兼杖國知
老不知年世際昌平日歡呼
雨露天
(驍騎校)石柱(年六十四)
彤宫曉闢絢晴霞
澤沛寰區億萬家酒泛金樽甘露滿香浮寶鼎篆烟斜
封中
萬歲齊稱祝仗下千官盡拜嘉宴罷喜承鳩杖
賜耆年駐景樂無涯
(驍騎校)立柱(年六十四)
解澤霏潭潭需雲樂溶溶陽和四序調玉燭平明
廣殿鳴金鐘
皇躬斂福用敷錫嘉會千載今正逢銀鱗既可膾紫駝
亦有峰頓勝靑田獻美醖油油三爵監史恭
温語從天下扶老
詔攜笻或歌或咢陳懽悰但願黃髮鮐背侶年年歲歲
兮歌康衢而祝華封
(驍騎校)薩炳阿(年六十三)
彤墀宴敞集龐眉喜入新年晝景熙
郅治太平真有象
法
天大道本無私尊浮玉醴三霄露階挺瓊柯五色芝耆老
齊聲呼
萬夀重霄稠疊
湛恩施
(驍騎校)李國樑(年六十三)
筵羅耆瑞泰交孚
治法心傳邁典謨醴湧瑶源通碧沼芝生瓊圃叶昌符
八埏風動昭華琯
五福疇呈衍慶圖次第金尊㪺露醖便蕃玉膳出珍廚
恩均共喜
螭坳侍
賚渥還容鳩杖扶(臣)愧菲才叨
化育騰懽常願效鳬趨
(驍騎校)鄭之炯(年六十三)
皇帝御宇五十載
純嘏緝熙登
夀愷煦嫗覆育物咸若太和瑞氣蒸耆艾
丹詔春從天上頒
國慶洪釐盛嘉會
樂以天下大引年
恩推自古所未逮五雲仙醖如醍醐燔炙馨香薦醯醢
賡歌天保稱
萬年抃舞期門幸展宷
(驍騎校)什圖庫(年六十三)
黼座駢釐景祚昌豐排綺席仰
天閶蓂開六葉韶光煦星聚三階茀禄康環拱
龍顔真咫尺騰懽魚藻異尋常人蒙
綏福籌增海長願年年獻
夀觴
(驍騎校)鐵圖(年六十三)
夀斝承
恩渥
天顔快就瞻山呼地嵩嶽海會
佛華嚴味飫嘉肴列香濃法酒添從兹策筋力荷戟侶
丁男
(驍騎校)魏煥(年六十三)
歲在旃蒙始春六日
夀獻霞觴風調玉律景星既燦卿雲維霱載布耆筵其
香有飶熙皥同春
康強逢吉
天子萬年所其無逸
(驍騎校)明福(年六十三)
開春駢
國慶
夀㝢多耆年陬澨未勝詳近者羅三千
詔許扶鳩至擎跽登長筵鶴舉共翺翔雁序自後先
渥賜出尚方各各成班聯海水非不深山高可陟巔未
似今日
恩珠榜懸天仙
(驍騎校)巴什(年六十三)
飲天和食舊德不服靈丹頭自白白頭紅頰醉金
觴曰奉春酒躋公堂
天子賜宴恩殊常旭日曈曨和風祥洽階有仙蓂廚瑞
萐叩頭三爵拜
恩波昔日從戎金鎻甲
(驍騎校)佛隆保(年六十三)
引年
繩
祖武耋老盡叨榮
恩許扶鳩杖歡同奉兕觥聯行鵷鷺集接翼鳳鸞鳴願
獻長生頌熙熙樂太平
(驍騎校)楊懋德(年六十三)
春熙翔洽慶昇平喜溢耆筵瑞氣盈
申命九天叶重巽歌詩萬物樂由庚條風披拂資和煦
闓澤涵濡共阜成膏醴徧霑
珍賚渥
純常臚頌願同賡
(驍騎校)徹式(年六十三)
帝德敷寰宇祥光繞
紫微三千羅
夀㝢咫尺近
綸扉風拂仙鸞舞雲迎綵鳳飛樗材叨醉飽春惹
御香歸
(驍騎校)六十九(年六十三)
侍宴来
天上承
恩遍海壖大酺梅鼎飫春酒露盤鮮獻瑞籌增億依
光叟溢千(微臣)儕五校踴祝敢争先
(驍騎校)梅朝棟(年六十三)
雞人初唱虯箭頻催觚稜日麗
殿閣風迴鳴珂迭至委珮齊来瑶墀燦列嘉宴鴻開
溶溶玉醴灧灧金杯(臣)拜稽首
帝命欽哉歡騰萬國慶洽九垓式遊
化宇更上春臺
(驍騎校)興昌(年六十三)
瑞靄絢韶春
彤庭廣讌陳仙蓂開吉戊廚萐紀昌辰酌斗
敷多福扶笻捧異珍(小臣)欣得所長作祝
堯人
(驍騎校)姜文遠(年六十三)
麒麟在藪鳳来儀人瑞臚歡集
盛時廿萬齡為
一人夀三千臣賦
九如詩春濃宴上六淸酒風亞筵前四照枝尚有茅檐
同擊壤来朝試聽使車詞
(驍騎校)永福(年六十三)
斂福還敷福瑶墀盛綺筵昌辰開五十曼夀引三千茂
典殷繩
祖
清躬健法
天佛稱無量夀
聖衍
古稀年日耀
龍光近風噓鷺序聯春臺勤獻祝
純嘏慶綿延
(驍騎校)裴成烈(年六十二)
景雲縵九霄端捧朝旭麗丹露貯千年灑作醍醐
味歡聲震八方拜手祝
萬歲既醉紀韶春
渥賜下瑶砌願告光禄勲
天憲即常例自此萬萬年年年沐
嘉惠
(驍騎校)馬瑞翰(年六十二)
聖德懋諴和乘時受福那延洪同祝
算安樂夙名窩
渥貺惟稠疊嘉祥漫縷覼昈分營羽騎髦更拜
恩多
(驍騎校)六十一(年六十二)
太和釀膏醴庶彙滋根荄乘春覃
渥澤萬㝢歡無涯引年自古重恬養三王皆榮惟我
朝盛懋舉恢
堯階良辰燕喜集
廣殿魚鱗排沐
德附賡歌傾聽
虞韶諧
(驍騎校)傅瑞(年六十二)
珠樹森森舞鶴羣瓊筵許厠虎賁軍
佛光現處瞻
天近龍象長依五色雲(一)
經營膂力昔方剛
仁育
恩推受溥將投老惟知遊
化宇熾而昌與
夀而臧(二)
(驍騎校)舒通阿(年六十二)
廣殿晴開廣宴春旗暖颺春光共仰
垂衣穆穆羣聽珮玉鏘鏘
恩沾既醉既飽
夀稱如阜如岡欣列螭頭豹尾長依扇影爐香
(驍騎校)蕭昌葆(年六十二)
日華麗天行五色朝霞披
龍飛紀元五十載貞符景福開軒羲靑牛白鹿丹房芝
天下老人同秀眉諸藩来賀重譯知何況朝臣鵠
立當
丹墀大臣雍容小奔走臯颺言虎拜手初時少年今
白首一日承
恩侍宴来南山佳氣入春杯仙籌算衍蓬瀛袠甲乙重
重章蔀開
(驍騎校)富蒙額(年六十二)
四海熙恬日耄年境倍安敢希附人瑞竟得列仙
官
典重春祺茂
恩隆禮數寬雖慚稱介士鶴髮偉衣冠
(驍騎校)周玉(年六十一)
雲中
鳳闕聳岧嶤
金殿筵開坐九霄式燕
君臣歌鎬樂迎陽律呂協虞韶延齡仙酒三漿泛飫德
珍廚五味調已喜駑駘參末校恭逢湛樂暢
熙朝雍容忝接鴛鸞步矍鑠欣隨騄駬鑣中壘護餘遭
曠典蓂階長得奉
神堯
(驍騎校)三格(年六十一)
歲序三陽啟春光普燕筵迎禧近人日
錫福遍耆年海積籌添萬嵩呼數倍千
純常膺
景貺
至健本符
天
(驍騎校)尚維枚(年六十一)
鑪香裊裊結祥雲上日連輝拜
聖君列席新成蓬島會搴旗舊隸羽林軍迎年譜曲鸞
牋疊益夀斟杯鷺序分從此嬉春長預祝
九天應許麗星文
(驍騎校)佟士禄(年六十一)
紅日花磚挂曉鉦新年
詔許宴蓬瀛瓊漿飲罷春祺普環海同呼
萬歲聲(一)
禹糧堯韭味何長蔀屋齊開春甕香鶴在雲霄遙
望日芝田路近共翺翔(二)
(驍騎校)金國甡(年六十一)
聖德體乾行不息自然久庥徵應嘉祥海㝢躋仁夀學
兼隆四代
詔特宴千叟樽俎遍堂階班聯煥組綬呦鹿歌既登嘉
魚儀孔厚自慚鵷行末曾列豹尾後何幸及餘齡
欣逢酌大斗舞蹈仰
皇仁婆娑拜稽首
(驍騎校)吳興綱(年六十一)
德化千年洽
仁輝萬國同星辰咸拱北江漢本朝東仙聚蓬壺上
恩翔雨露中生成皆
帝力錫福更無窮
(驍騎校)皂保(年六十一)
紫宸高殿仰
垂裳樂奏咸韶綺席張繡戟春風頻侍直金莖甘露忽
分嘗宇躋仁夀茅簷富
牒衍雲仍玉葉長自是
貞符協
蒼縡賡歌微賤豈能颺
(驍騎校)奇常阿(年六十一)
祥麟在藪威鳳儀郊是徵頤夀用叶泰交
化隆軒嚳
治邁羲巢爰
詔鮐背式燕螭坳
湛恩廣被寰海咸包歡徵耄耋慶溢衡茅壺凝玉液膳
錫珍庖歌陳衢壤志暢笙匏
(驍騎校)戴起龍(年六十一)
引爵
深恩到荷矛放鷹壯志敢扶鳩直言閒享昇平樂技擊
於今尚黑頭(一)
大千叟列
御筵高盛事同教記各曹此度宴開千萬度
九重春合紀蟠桃(二)
(驍騎校)札隆阿(年六十一)
法
祖筵開再凝庥叟集千松喬方接武睢洛恰差肩揲易需
雲象歌詩湛露篇遭逢誠
曠典拜手祝
羲年
(驍騎校)三達子(年六十一)
三千鯢齒會
堯階康爵雍容降福皆列衛每欣參袴褶從戎猶記束
鞞靫雕翎敢詫無雙羽幕府曾頒第一牌荏苒餘
齡慚駿足訢誾韶景吐新荄得隨鷺綴東西序兼
奉瓊筵甲乙排肅肅壺尊揚玉觶纍纍組綬映青
緺五雲旭捧
天顔近兩候風先人日佳花甲纔週榮預宴願同翽鳳
賦嗈喈
(驍騎校)王巖(年六十一)
斗柄報春迴筵同曙色開上辰詹六日朋夀接三
台蓬島祥雲合瑤池瑞雀来叨榮隨近侍共進
萬年杯
(驍騎校)常山(年六十一)
引年四代儀文舊復古原於泥古殊淸切
禁庭臚鶴侶巍峩
春殿許鳬趨筵分閬苑森陳綺星見南維朗耀弧式
燕以敖和氣暢俾耆而艾
惠心孚醇醲拜
賜樽齊飫抃舞騰歡杖共扶直以諴民卜
純嘏
萬年有道邁唐虞
(驍騎校)何廷樞(年六十一)
歡聲溢九區
愷澤慶沾濡
特賜耆年宴新逢六日酺春光舒蔀屋仙境坐蓬壺
萬禩開多福先呈瑞應圖
欽定千叟宴詩卷十八
