欽定千叟宴詩
卷五
預宴八十七人詩九十四首
(巡捕中營副將)陳杰(年六十三)
弧南星彩燭三辰黃髮差肩
衎燕申元會引年逢有慶
聖皇錫福被無垠翹關自與材官選擊柝兼充汛掃人
(臣初由武進士補巡捕營守備)歴奉參旗宣閫寄遂司戎纛駐淞
津深慙曠職虛鈐轄重獲湔瑕隸徼巡(臣前任江南提督獲)
(咎蒙營守恩仍以巡捕備錄用)警夜繼因司迾卒清街並得護
嚴闉久蒙豢養糜
天廥復荷優遷拜
紫綸曠典幸聯耆耉席殊榮歡飫大官珍流霞酌後顔
能駐調露聆來世是春軒紀萬齡延喜誌堯年五
老瑞符陳昇平
祖制欣重覯歲歲臺萊獻祝新
(原任副將)福昌(年七十六)
羣仙甲子會蓬瀛何幸輇材得預名昔日雲中屯
滴博(臣曾署四川松潘鎮總兵)今朝
天上聽咸英(一)
曾忝戎行度嶺梅
恩憐垂老許歸來(臣以廣東副將年老告休)那期鼓腹含飴日得覲
天顔法宴開(二)
(原任副將)巴福書(年七十二)
通籍五十載七旬有二齡從軍屢却敵遇賊曾獻
生功牌一再得纖芥不足旌有幸奉
丹詔俾出典綠營微才任分閫駑拙慚老兵退休遂所
請曰歸有餘榮(臣曾出兵擒賊得功牌三因年老原品休致)何期介胄
士獲睹皋䕫賡千叟話清讌再拜趨
彤廷勝事軼圖畫瑞牒臚姓名
恩慈浥露蕭雅奏聯雲英所希億萬春長此遊
昇平
(原任副將)張允師(年六十七)
弱水三萬里東海如碧環太極老人時往還安期
與羨門逍遥寄人寰豈意
彤廷綴兩班人生此樂須
天賦共喜鵷鸞歸
禁籞拜賜金壺
雨露香篋中尚有
絲綸句(集蘇軾詩句)
(原任副將)文壇(年六十三)
純嘏孫生孫
盛典
聖繼
聖久道文觀成郅治武無競軍屯一尉熟斥堠萬里淨惟聞
寬大詔不事威嚴令(臣)忝隸戎行日月寄鞭鐙無能學
孫吳徒愧貳廉藺昔官望蓬萊(臣曾任文登營副將)今乃步
真境海上三山游寰中
一人慶
(護軍統領)延強(年六十四)
仰望珠囊映星弧燭瑞占
古稀綏海㝢
錫福徧堂廉三極通平格羣雍協養恬南山詩再祝東
海算頻添嘉會初筵秩承
恩庶老兼歡從交泰洽飲謝典儀嚴
異數參瑶席微材握玉鈐戎韜慙董率
渥澤喜濡霑韶序祥颸轉春光瑞旭暹依
天一何幸從此願長瞻
(護軍統領)四達塞(年六十一)
仁壽普垓埏迎韶敞盛筵旌斿瞻上象冠佩集耆年法
樂聞
天闕
恩酺逮日邊
至人宣闓意鞏運倍寅虔
(頭等侍衛)納漢泰(年七十九)
需雲既卜卿月偕從受
天百祿承
恩九重
九重巍巍近徵
前典萬國熙熙叟千其選選今倍再榮際良辰惟
皇之對
錫被如春春澤孔長念我
帝力(臣)既賡颺敬告萬國(隔句用韻體)
(頭等侍衛)希蘭泰(年七十)
班隨虎旅擁星旄奏凱歸來久洗刀干羽兩階齊
試舞貔貅萬隊早垂櫜欣霑
渥澤邀三爵敢詡英名學六韜夙識陣雲成瑞靄筵前
還覩五雲高
(頭等侍衛)滿保(年六十七)
憶從早歲侍
丹宸五十年來宿衛臣榮戴鶡冠依近籞欣随
豹尾扈清塵詔糈久荷
恩施渥奉
使頻邀
寵命新
載錫龍光趨
舜陛許扶鳩杖飫
堯珍融怡暖日千官會披拂和風六合春咫尺
彤庭開壽域期頤長此沐
皇仁
(頭等侍衛)宗室泰來(年六十一)
良辰式燕日初長千老來稱
百福觴貳膳同時分翠釜三漿以次逮鵷行春回瑞吐
彤庭莢宴罷衣霑
玉殿香嘉會共欣逢
郅治紀
恩身幸列銀潢
(頭等侍衛)宗室巴爾黨(年六十)
珠緯南弧耀采玉衡北極迴春
景福地臻
五福
一人壽集萬人菌閣蕙樓馥郁璇源玉葉璘玢蓼蕭湛
露同奏行葦況沐
至仁
(頭等侍衛)庚音素(年六十)
皇極會歸備臻五福大衍同符
古稀膺籙
仁壽化涵曾元慶篤端履春韶暉霏晨旭光啓
闕廷賞延臣僕齡有躋百旬咸及六(臣)叨羽衛卌載
竊祿
御輦分隨
仙廚寵沐海會熙恬嵩呼申祝載飫
堯尊光華旦復
(頭等侍衛)阿什莫特(年七十五)
聖人御宇海隅日出罔不率服伊犁拔達山久矣隸臣
僕同我
太平以亭以育于闐歲歲貢琛玉地不愛寶
天膏渥微(臣)庸陋幸得趨
輦轂室家婦子廩食完足遂令邊徼(臣)得厠衣冠族
高厚之恩覆載均湔瑕剔垢疇比倫(臣於乾隆三十一年奉旨加恩)
(以公爵留京上年因事革爵復蒙恩賞給頭等侍衛)即今年垂七十五犬
馬餘齒知報
主叨宿衛預宴醑長筵列坐歌且舞祝
聖壽齊天度越萬萬古捧觴拜手稽首言候蟲春鳥何
以名
乾坤
(陵總管永)和楞泰(年六十一)
稽首歌長發長白雲蒼茫飛度結岱宗萬古表東
方維
天降
帝女茹以朱果祥鬱鬱勢蟠龍
國運由兹昌
神孫開奕禩赫濯當我
皇阼啓五十年日恢四海康四海安耕鑿雲棟賡明良
纘述超亘古
聖典何煌煌敬惟臣祝
君君亦榮臣觴野苹鹿呦呦朝芾鸞鏘鏘耆耉三千人
瑶席分
巖廊下自六十餘上有百五強皆願人歲百引以三
億長合言祝
聖壽
聖壽本無疆欽惟寸草心仰戀
熙韶光各各有分暉人人有獻將況(臣)久沐
恩職守五雲旁用歌發祥篇敬以陳
當陽
(額魯特總管)察漢伍巴什(年六十二)
詄蕩天門淑氣新
皇慈布濩浩如春三千里曜初臨丙九十風光首此辰
(一)
湛恩下逮
詔書傳歡動林林總總年若道古來榮際會圖成王會
尚疑偏(二)
(察哈爾總管)嵩對(年六十一)
金甌鞏以萬代玉燭調為四時青閣榮抽芸草文
階彩蔚華芝
升恒日德月德箕畢風師雨師薄海溥徵人瑞長筵
羨錫期頤
(參領)保福(年八十五)
千官花覆豔春光上
壽
堯階共晉觴
釐迓三神當上日
福延五代啓新堂賡歌喜聽魚麗什奉職虚隨
豹尾行馬齒八旬還得五餘齡長沐
聖恩長
(參領)四和(年八十)
壽曜輝南極需雲映北垣萬年
天錫祜五世
聖詒
孫優老春祺播初筵
懋典敦駑駘開八袠酺醼列千尊憶昨欃槍掃曾隨細
柳屯百回摩敵壘兩鏃記功㾗(臣曾於霍通胡爾哈諾爾地接仗百)
(餘次兩受箭創)繼就邱園養還施
雨露恩餘齡參齒會喜奉
霽顔温
(參領)福海(年七十九)
良辰開熙春宴典
錫耋皓嘉魚歌依蒲樂愷邁飲鎬和聲龤笙簧喜氣逮
蓽葆猗歟揚
鴻庥晏羨祝
有道(平仄體)
(參領)海德(年七十九)
風吹綠野春光好彩勝棲門春燕早桃符换後飲
屠蘇少年樂事新年俱景象家家若畫圖相逢客
醉交相扶誰知海上蓬瀛客
帝會三千筵八百麟脯瓊漿生未知竒珍文綺欣盈積
三千貴賤殊匹倫平墄敷席儀則均龐眉皓首蒙
天福拜
賜歸傳與比鄰
(參領)世寶(年七十九)
協氣春喜鬯祥輝
黼座盈微曹聯鶴髮
嘉宴錫觩觥
㝢壽三千界山呼億萬聲衢尊偕庶老
昌運頌昇平
(參領)巴岱(年七十九)
聖皇開壽㝢六合承
恩波旭華既榮鏡人瑞尤星羅條風應律歲載始盛典
肇舉殊常科
九重巍峩啓雲陛列席次第依凰阿惟
皇敷錫逮臣庶笻杖濟濟連鳴珂韻諧球玉仙樂舉春
融尊斝
天顔和龐眉皓首咸在列受祉數溢三千多況復列官
在環衛周廬朝夕司誰何願將華邑封人祝來繼
卿雲八百歌
(參領)萬保(年七十八)
恭承郎宿位老忝領軍銜
賜讌周耆齒含香列
殿巖魁杓分沆瀣大樂奏韶咸不羨東華籙琅書七
寶函
(參領)紀大恩(年七十八)
拜舞
彤墀覲
聖顔中天
昌運藹春寰龐眉皓髮聯翩集文綺精鏐次第
頒訢鬯淳風依
壽日娛游
渥澤自童鬟騰歡詎數華胥國瑞達重溟慶溢山
(參領)舒丹(年七十七)
旃蒙兆歲開青陽金船銀甕紛嘉祥
聖人御宇壽而康年符大衍祥長發英耆三千來
天闕黃耉鮐背排鵷列嘉醴
錫宴稱瓊斝飲和斟酌瑞露寫(微臣)幸依
瑶階下獲預
嘉會欣鳬趨三千人同效嵩呼
萬歲者三聲有餘
(參領)周景竒(年七十五)
初筵嘉樂洽
懋典頒吾
皇錫福兼中外
推恩徧壽康千官聯鶴髮三爵晉霞觴菌質何多幸躬
逢
化日長
(參領)梁彬(年七十五)
衢壤歌傳
湛露瀼三千耆壽覲
龍光律回葭管春無限宴闢瑶墀慶未央接席分曹瞻
御座傳杯飲滿挹天漿(小臣)久沗朝班綴末秩曾隨禁
旅驤(臣於雍正九年曾出北路兵一次)七袠年華欣遞衍
兩朝恩澤浩難量
古稀天子綏多福榮及樗材得拜颺
(參領)那爾泰(年七十四)
川岳效靈辰垣拱極
聖皇綿祚九圍是式儀由雅正史淳禮則黃髮皤皤引
年劭德邇序三千遠推萬億
前典重光
彝訓敷錫韶陽昌輝甘醴沛
澤三古莫京
萬福攸集
(參領)佛保(年七十四)
華宴宏開
禁籞
湛恩長錫期頤人戴巍巍蕩蕩春呈皞皞熙熙馬齒自
慙衰劣雞翹忝奉
光儀稽首敬承
渥貺比肩長祝
繁釐
(參領)倭新太(年七十四)
壽星出房弧南列羽林將鈎連鼎注拱太微叢雲
卿月交相向(臣)昔從北軍前鋒隨玉帳盧矢在箙
弓在韔西山高高下瞰烏遜爾摩雲仰出石砦上
摧鋒一晝夜司勲錄功狀褭蹏之金拜
天貺(臣曾出北路兵於烏遜爾地力戰一畫夜奪西山砦仰獲恩賞)至今矍鑠年復
列
紫宸仗恒河沙數華嚴藏恭惟
皇帝陛下曼壽祝無量仙廚珍大官釀景宗賸韻拜手
賡
湛恩下飲千夫長
(參領)四十六(年七十四)
孔子曰仁者壽老𥅆得一以貞
五福堂開五代長春晝聚長庚盛會甘醪羽爵雅歌鼓
瑟吹笙日麗
萬年枝上古椿難比同榮
(參領)托豁禮(年七十三)
開泰當陽布早春長筵高宴慶臣隣
三霄玉醴欣同受五石琱弧憶昔親(臣曾出兵五次得紀功牌十六)
(恩賞銀縀)
日下閒身陪列舊年來華髮上頭新精鏐文綺
恩重荷颺拜徒慚意未申
(參領)拜思呼朗(年七十三)
帝載無私覆陽和慶
萬年龍光依
黼座虎拜答
瓊筵春酒觩觥馥琪花彩勝妍還同華封老鼓舞祝
堯天
(參領)艾申(年七十三)
雪晴鳷鵲輝霞綺
丹陛曈曨申燕喜
古稀天子洪陶甄化成久道五十春香山勝結九老會
洛下亦半中朝臣玉衡初回斗車轉蓂砌韭盤春
已徧
賜酺三台出上尊引年千叟來芳宴華祝觥稱樂未央
蓼蕭湛露荷
龍光仙韶共聽鏗鏘奏天酒都含沆瀣香
仁壽光華萬方賀武衛猶蒙及參佐老臣羅列應星文
紫氣高瞻五色雲更揖崧申推絳亥(臣年七十有三適符絳老)
榮分鳬藻羽林軍
(參領)高嶸(年七十二)
皇極三辰正
恩光萬國同春韶凝算永耆壽與時崇宴樂魚依藻謳
歌鳳在桐承筐齊拜手
渥賜近
宸楓(一)
樗質分微秩瑶階預大年幾回趨傍轂此日聽鳴
鞭糺縵卿雲旦氤氲玉鼎烟遭逢真自幸長侍
聖人前(二)
(參領)特英額(年七十二)
丹墀瑞日珥抱紫極吉雲蓋旉耆碩臚歡式燕
天家恩禮攸殊仙醖移來玉甕珍饈出自瑶廚千叟特
成高會萬年永慶
皇圖
(參領)保成(年七十二)
碧鷄報曉鳳律新
九重丹詔三元開鱗鱗萬國
恩維均曰今舉典宜先該歲之六日春盈旬燕洽耆老
觴春醅三千餘叟
高筵陳下及蒲柳上棘槐蒼蒼佳氣光
紫宸五雲多處為蓬萊誕敷
渥澤無涯津鮐鯢之樂如嬰孩再舉三舉
典長遵行
詔萬叟承
恩偕(進退韻體)
(參領)班都(年七十二)
璚饈列
御筵仰瞻
天尺咫蕭露湛先春介眉歡拜起頤老樂
熙朝添籌紀惇史淳風暢以融式燕先論齒在官及遂
初
嘉惠荷
俞旨長倚
萬年枝披拂及荆杞微材忝參領延齡蒙
帝祉七十一春秋沾溉
恩隆矣登春葭律回就日葵心似肅就鴻臚儀南山歌
樂只
(參領)和保住(年七十一)
泰階煜爚三台現淑氣融融敷廣甸
天顔有喜紫宸瞻
帝澤如春黃耉徧瑶漿玉醴進
堯鐘重秬芳菰調
禹膳此日
彤廷露浥巵當時蔥嶺風傳箭
神謨烈烈掃欃槍天策焞焞爍飛電躍馬曾隨鳴鏑馳
横矟願作搴旗先計較微勞鴻羽輕疊
頒寵賚銀牌絢祇今鷺堠久銷烽幸厠龍墀叨侍
宴九功七德告太平萬禩祥暉
天所眷
(參領)巴海(年七十一)
詩賡九如歌書紀九疇敘豈惟侈嘉祥
純嘏
天錫予五十開
昌期億萬衍
丕緒泰運日方中
奎章詔來許玉燭爛春暉瓊筵湛芳醑千官拜手歡(小)
(臣)陪鵷序曾扈
屬車塵年年隨虎旅慶兹曠典遭嘉讌期再舉敬獻
萬壽觴卿雲靄
紫籞
(參領)蘇克東阿(年七十二)
珠緯南弧慶靄佳榮叨嘉會廣筵排耆英九老畫
圖衍
曼壽一人純嘏皆仙醴幾巡陪燕斝征衣百戰紀功牌
(臣曾出兵三次接仗一百十次得有功牌)春韶歲月邀
天錫近沐
恩光次鶴儕
(參領)烏興阿(年七十一)
東陸初旋黃道南弧上應
紫宸嘉讌典隆往牒耆齡序接華茵
蹕路卅年雲從軍行五度星陳(臣隨圍三十次出兵五次)九醖普霑
渥愷懽呼願頌千春
(參領)齊之禮(年七十一)
蒼龍轉珠杓輝映觚稜日壽曜朗先丁星精下太
乙欽惟
聖古稀諸福慶必得振麟啓雲來翽鳳歌引翼
嘉宴申厖耆鴛聯兼鷺集華茵
九陛敷蘭醑千觴溢(臣)今樗櫟年七秩復開一初由
列校登洊陟領軍職虎符既榮膺鯢齒獲祓飾稽
首酌流霞
恩與駐顔色
(參領)穆克登布(年七十一)
臚祝願陳天保頌簽名都屬地行仙欣逢燕譽
龍光日正值
重熙累洽年太乙下觀藜杖植丙丁先見玉衡連敷為協
氣符吹萬望處叢雲蔭大千久幸櫜鞬匡衞列何
期靺鞈
湛恩延擎來露醖金莖溢捧到
奎章琬琰鐫並喜賡吟聯岳牧一時挹袖萃彭佺曲臺
記禮書更老三五虚將故事傳
(參領)盧世煥(年七十一)
史不必書星與雲郊不必育鳳與麟瑞圖及祥牒
記載徒璘彬惟
皇備五福四海歡同臻猗惟百年内兩覿
盛禮陳需雲式嘉會令日占上旬祁祁集壽耉肅肅聯
冠紳(微臣)自早歲養育蒙
鴻仁職業幸不替參佐許屢塵荏苒遂華首年越懸車
辰(臣自養育兵以年恩襲佐領洊陞參領老休致)蒲柳被温煦駑駘行
逡巡慙無涓埃報猥被
雨露新再拜奉康爵祝嘏同堯民
(參領)旺保祿(年七十)
景福有福即宫為堂其數有五五福用彰
五福五代長發其祥子孫曾元與
身康強乾乾
御天綿綿
衍慶
高元一室佩璽弄璋盛矣爍乎美哉洋洋既備五福
聖製煌煌飽以嘉德醉有酒漿醉酒飽德愷弟慈祥被
之筦弦肄之膠庠(臣)拜稽首上壽奉觴歌詩獻祝
以賡廷颺
(參領)九十五(年七十)
凱奏歸
朝屬羽林春回蒲柳日華臨提戈已荷論功最(臣以出兵)
(得功牌六)執戟猶欣拜
賜深胥慶大年光
國典兼培朽木見
天心俯慙歈唱同轅擊仰叶
雲霄韶頀音
(參領)孫惟誠(年七十)
一人膺受多福九野涵濡太和上日引年羞耉盈廷佩
委冠峩壽獻
璇墀聲沸觥浮玉液顔酡
福綏時萬時億義遵無偏無頗(一)
七十絳人甲子八千莊叟春秋欲將寶甕承露好
從海屋紀籌
泰陛仰參齒序
天杯下許臣酬
壽㝢福林同慶華胥建德共游(二)
(參領)栢齡(年七十)
引年詔下
紫綸温鶴髮趨蹌覲
至尊五世同堂欽
樂壽萬方拱極會貞元需雲快集霑濡徧酺澤分傳錫
予蕃蒲柳微姿叨
煦育榑桑霽色藹朝暾
(參領)七十(年七十)
列職期門衞蕊珠承
恩榮遇近金吾開春早覺春如海萬里金甌慶
澤敷(一)
垂衣
聖主健乘乾愷樂筵為法
祖筵交韔雕弓依
黼座
堯暉盎盎滿華顛(二)
(參領)伍什那(年七十)
帝祚萬有千歲
天家五世一堂玉琯韶回風信瓊筵歡酌霞觴率土躋
仁壽宇(小臣)忝陛楯郎鎬飲載賡既醉
軒齡共祝無疆
(參領)全德(年七十)
庖琴軒瑟八風諧舜榼堯尊次第排山澤
詔頒羣叟徧
闕廷恩被一時皆東風應律韶生琯北斗承漿釀似淮
願祝
鴻禧昌壽㝢長分
光寵到青緺
(參領)豐伸太(年七十)
瑞靄韶光擁
玉除自
天華宴衆歡臚元正舉典排筵秩羣叟分行拜
闕初籙奏長生瞻
有喜觴稱益壽樂于胥祥符爭睹星雲爛
化㝢同遊歲月舒列職共欣叨宿衞承
恩最渥近周廬(微臣)際此真何幸(臣食俸餉五十五年)惟衍
皇疇頌
九如
(參領)六十保(年七十)
年豐人壽愜
宸懷巽命重申福孔偕數再倍千䕫虎列聲三呼萬鳳
鸞排綺筵次第開雲棟華髮繽紛映
日階億載一時方未艾(小臣)惟望
澤無涯
(參領)鄂興(年六十九)
九天旭日開曈曨閶闔曉啓祥雲中玉階拜舞集
千叟華封共效三呼嵩臣備護軍職參領日依
禁籞趨
丹楓駑駘自勵竭鞭策羽林豢養慙無功扈隨
豹尾五十載榮
詔復與
天廚豐惟歌
萬壽頌萬福普天之下咸登壽域披春風
(參領)保祥(年六十九)
韶序初春淑氣融耆齡尤荷
國恩隆金支彩映丹霄日瓊琯音和
玉陛風覲
帝寧惟來五老備官更欲勵羣工(微臣)逐隊慙非分身
在
堯天廣讌中
(參領)拔常(年六十九)
慶霄日麗宴九華寒自積冰熱壽麻春風同坐汎流霞
天南老鶴籌添海酒正行觴徧蟒綵(微臣)膝席主
膳宰自
天授簡流汗趨況(臣)挽強長千夫願同野老歌康衢
(參領)德明(年六十九)
洪惟我
皇神聖姿壽人壽世無不宜追軒軼嚳超庖羲
昊天儲祥福履綏緬昔
聖祖時(臣)始總角微有知仙班上壽開宴白玉墀歡聲中
外傳上儀家敦慈孝人恬熙周天卦數六十有四
載太和元氣周淋漓我
皇膺籙式九圍揆文奮武日恢之敬
天纘
祖道法垂横章縱亥皆華圻内修外治
聲教施
鳳紀五十備煥巍廣開
恩宴集壽耆
前聖
後聖交光輝(臣)榮執戟衞羽旗耋首欣慶值
昌期華筵燦灔捧
御卮願抒嵩祝合億萬算延
繁禧
(參領)山東保(年六十九)
吾
皇廓仁壽盛運超虞唐南極映天垣舉世多樂康(微臣)
際
隆恩效力馳邊疆驅馬彎勁弧奏愷歌揚揚年久鶴髮
生忝復與
寵光華筵釃甘醴鈞樂諧鳳凰同列三千人拜手齊賡
颺耆老歡既洽
億載春方長(臣)不知史編萬古誰頡頏
(參領)薩爾當阿(年六十八)
(臣)生有幸長戴
堯天五十餘載虚糜俸錢昔預戎佐奔走後先(臣出兵二次)
今值華宴忝綴班聯歡騰寮宷靜嘉几筵扶鳩舉
爵上
壽敬前箾韶競奏和氣以宣小大稽首
天子萬年
(參領)金璉(年六十八)
小隊弓刀列禁巡久叨世職沛
皇仁筵登桃實三千歲
恩被龍飛五十春熙宇同時瞻
化日康衢到處聽謠民更逢拜捧金莖露榆景常依日
月新
(參領)富興(年六十八)
熊羆參羽翼鵷鷺列班行慶洽三雍禮歡承
萬歲觴敦弓流雅什頍弁有輝光舞蹈于胥樂長依
壽宇康
(參領)扎爾桑(年六十八)
皇極建元化甄乃文乃武乃聖神如秋之肅温如春(臣)
本介胄士仗
威從軍屯弱冠慕勇敢獻生敵愾服振振功牌廿四
賜金百何意姓名兩度圖麒麟(臣出兵五次曾得功牌賞銀蒙恩給)
(巴圖魯號入圖像二次)
聖朝茂賞古敦倫乃今靈臺偃伯無烽塵時和歲豐
壽㝢新
特舉曠典宣
恩綸耆英畢集齒爵均笙簧設酒醴陳帣韝祝
聖壽蹈舞隨朝紳熙熙宙合萬福臻千齡萬禩歌
皇仁
(參領)巴義(年六十八)
錫宴昭
天慶昌辰肆廣筵趨班欣仰
聖就席勝登仙湛露金巵滿需雲玉饌鮮頌
恩何以似春景浩無邊
(參領)豁吉圖(年六十八)
天臨南極動星文
景福宫開爛景雲
五世一堂初獲覩
萬年重宴幾前聞筵開瀼露周王鎬歌陋秋風漢武汾
私慶(微臣)叨虎旅賡颺此日附鵷羣
(參領)堆奇(年六十八)
宴錫曰耆曰耄物其惟有惟時授几番番斑鬢覲
光藹藹春祺來或同人于野飲皆授簡為詩自喜頽齡
可駐還欣衢酌無私
(參領)魏斌(年六十七)
獻歲開春淑景佳
詔宣羣叟列金階肆之筵或授之几老者安如少者懷
惠必有孚
恩浩蕩
德惟攸好福根荄鈞天奏裏衢謠進
盛世音真六律諧
(參領)塔欽(年六十七)
雨露三霄渥雲霞五色菲介眉綏祉福拜手沐光
輝鶴髮春如許
鴻恩遇所稀賡颺逢盛會(臣)悃切瞻依
(參領)紀大鏞(年六十七)
嘉宴重開往牒稀趨
朝黃髮有光輝
仙毫捧出香烟裊甘醖分來湛露晞十日韶華連紫陌
千人耆壽集
彤扉(微臣)司印慙衰鈍同向
堯階拜賜歸
(參領)年常阿(年六十七)
乾坤策始大衍萬億年際
昌辰
王者之民多壽皇哉與物皆春
芙蓉闕下筵設糺縵雲中樂陳稽拜齊歌湛露無疆
福運鴻鈞(一)
南極一星光朗黃神十樂音鏗牓有昇平人瑞易
曰久道
化成薄秩世承
厚澤華筵躬沐餘榮扶杖偕遊
郅治披圖陋彼耆英(二)
(參領)全泰(年六十七)
鈞天法奏聽雲璈千叟筵開瑞靄高羣向
丹墀瞻
日角同依錦幄映霜毛爻占鴻漸需雲洽雅詠
龍光湛露叨環衞多年供末職蓬萊今喜厠仙曹
(參領)明海(年六十六)
夀㝢珍圖啓春杓淑序還鶴籌添碧澥麟趾慶銀灣共
荷嘉肴
錫同霑法酒
頒霞斟三爵後璈奏五雲間耉長排鵷鷺符珍際鰈鸞
虞廷方燕老愷樂見酡顔
(參領)木隆阿(年六十六)
瑞靄盈
丹陛欣瞻酺宴新稱觴多夀侣列校到(微臣)濟濟人
書亥熙熙月建寅承
恩五十載長此頌
堯仁
(參領)那興阿(年六十六)
聖夀夀無量
皇孫今見孫猗歟
位以德祿夀名俱尊推之被四海淑景開曣暄嘉宴啓
耆筵儕班及虎賁寵榮襲
賜綺樂愷㪺衢樽仰瞻
行健天喜洽
天顔温
(參領)湖海(年六十六)
側聞神仙經軒轅張樂宴洞庭神仙虚無不可信
漫云玉臺金闕朝百靈我
皇御極五十載作人夀考海宇寧
宸居拱北極環衞列衆星祥雲五色高捧日陽和春吐
堯階蓂(微臣)執戟厠虎旅三英耀首榮翠翎
德威遠播揚雷霆萬里蠕蠢潛消形歸來荷樂育績愧
旂常銘年年獮狩扈
清蹕獲禽舉柴蒙
賜腥即今垂白覯
曠典
天廚飽許餐芳馨斟法醖醉仙醽祝
萬夀兮歌椿齡何必蓬萊之島遠在滄洲溟雲璈一曲
天上奏花茵拜舞容徐聽
(參領)富僧額(年六十五)
聖治
重熙洽寰瀛福備臻引年遵
盛典
賜宴及昌辰宫錦斑爛彩仙杯㶑灔春老人南極外輝
爍對勾陳
(參領)佛寧(年六十五)
法宴宣傳到玉鋪遥瞻星象煥南弧問年積算贏千萬
那數香山九老圖(一)
豢養年深白髮郎趨
朝長自望晨光誰知蒲柳姿雖賤得飲
瑶墀玉露觴(二)
(參領)穆庫納(年六十五)
領職依
仙仗昇平忝備員折衝無一事麋禄到耆年受賚
恩同渥賡颺序共聯自欣因馬齒榮近祝
堯天
(參領)豁尼音保(年六十五)
班列龍驤七萃歌賡魚藻三章從臣咸受福祉庶
老亦被
恩光幸列虎賁脫劒欽隨
螭陛傳觴願陳
億萬年紀躋堂上祝無疆
(參領)蘇章阿(年六十五)
一人開夀㝢萬象共春臺拜
命鴛行秩臚歡鴈序來青藜儕倚杖彩勝照傳杯華髮
叨
榮遇材官愧匪才
(參領)衆神保(年六十五)
古稀天子夀無疆嘉會榮依日月光九醖陳時
霑
澤溥五雲深處紀
恩長每懷奉職慙樗散何幸陳詩預柏梁願借金盤仙
掌露瑶階拜手奉
當陽
(參領)七十六(年六十五)
兩獲功牌給曾隨驃騎營(臣曾出兵三次獲有功牌)虎牙參衛
士龍杓預耆英尉豈煩戊巳星方見丙丁三千人
與歲合以慶
堯齡
(參領)富寧(年六十四)
廣八極高三霄上下千古為
熙朝金甌鞏固玉燭調
繁禧降與民同徼年豐人夀萬物饒盛有華宴榮臣寮
非赤松豈王喬但計曼夀依
陶堯合數宇宙仙之曹未見一席三千豪
天厨爛炙燔烹炰苾芬馨香羅芳醪
尚方之珍燦
寵褒鎮以如意
天意包醉飽拜受鳳儀韶率舞以職陳
螭坳(小臣)武旅欣與叨養老豈必誇庠膠春在陬風
起條年年長此
鴻恩昭易曰泰地天交
(參領)富寬(年六十四)
景運長開福備臻
覃敷沛澤應韶春
祚隆五十中天日宴洽三千
夀宇人萬載昌期欣際會八方淳俗荷
陶甄華封自古惟心祝未若休徵覩此辰
(參領)羅布藏(年六十四)
花甲臣初過四
瓊筵喜躍遭逢萬國春陽
露渥一庭耆老雲從鶴算下榮犬馬
鳳墀上接䕫龍亥字未推絳縣寅衷已與
堯鍾
(參領)德成額(年六十四)
壤擊傳三祝疇陳驗庶徵南弧星有爛東海
日之升
五世昌枝衍千官喜氣騰敦龐依長養仁夀慶同登
欽定千叟宴詩卷五
