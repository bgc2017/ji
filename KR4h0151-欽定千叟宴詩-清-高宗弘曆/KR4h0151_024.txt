欽定千叟宴詩(乾隆五十年)
卷十九
預宴九十三人詩一百五首
(驍騎校)達三泰(年六十一)
我
皇秉至德傳瑞生光輝蕩蕩風雲會明明闢
皇闈中坐溢朱組金瓶泛羽卮徘徊蓬池上風動萬年
枝沾潤既以渥舉觴詠露斯(集文選句)
(驍騎校)保成(年六十一)
九天壽宴紀
恩鴻鶴髮仍參豹尾中坐上還教誇宿技夜來弦月憶
張弓(一)
三千人數試周輪榮與蓬山醉幾巡須記蟠桃花
欲放一人管領一年春(二)
(驍騎校)邱應祥(年六十一)
祥飈扇
閶闔景旭輝冠裳
詔許榮引年授几羅椒漿鳬趨歡既洽拜手欽賡揚願
附柏梁篇(臣)職慚戎行
恩綸沛元日率土從風翔惟效擊壤歌葵忱向
當陽
(驍騎枝)富僧額(年六十一)
太平之世熙然同春洪惟
純嘏蟠天際地
敷錫臣民遊於皥宇
澤覃
福備景慶駢臻需雲
思露粤歲乙巳月正丙辰
懋典斯舉上自邸第下衆珪紳兵農工賈
德飽酒醉誼洽情親樂和酒敘三千在位咸頌
皇仁超萬萬古(縱横用韻體)
(驍騎校)富成額(年六十一)
璣衡齊七政簫韶鳴九成欣逢熙皥時獻
壽來彭鏗古有引年禮飲爵重老更於今逢
曠典布席㪺瑤觥
頒賚徧耆耋
敷福覃埏紘飲和葆大年永以為干城
(驍騎校)吕輗(年六十一)
德邁陶姚上
恩敷霄漢邊鈞韶諧玉琯仙露湛瓊筵人壽昭嘉瑞
皇仁洽大年欣看松柏茂處頌九如篇
(驍騎校)王孝(年六十一)
我
皇御宇
德同羲軒四海承澤經五十年爰諏元辰萃彼國老禮
樂交暢歡騰熙皥九州萬國咸來會同扶杖濟濟
詠歌
皇風(臣)荷
聖德早備宿衛薦届懸車林臯許遂届兹耆宴復謁
紫宸九閶晨闢厠迹簪紳捧爵稽首樂依魚藻罄無不
宜敬頌天保
(驍騎校)四達塞(年六十)
卅載含糈忝受
恩稱觥宇下被春暄何圖馬齒驅馳久得近
龍顔笑語温鶴帶卿雲來海屋鳳翔朝旭向
天門從今歲歲依
辰極長捧丹墀白獸罇
(驍騎校)梁寬(年六十)
耆年但解效衢歌編入輶風叶太和何幸期門環
衛士肩隨彭羡沐
恩波(一)
慶雲甘露遍重霄
壽㝢鴻開樂奏韶為報寰中扶杖叟年年長此祝
神堯(二)
(驍騎校)阿琳(年六十)
協氣盈寰宇諸福物畢臻八荒咸在闥鼚軒樂羣
倫聿修引年典
恩波逮(微臣)霑濡既優渥雨露施惟均六十甫及格長
年熙陽春况兹逢
盛軌異數逾常珍祥風滿
丹陛旭日麗
紫宸願陳岡阜頌流慶永無垠
(驍騎校)高廷桂(年六十)
景星現彤雲蔚嘉應煌煌天經緯四海羣瞻糺縵
光萬年永奠鴻濛氣羽衛(小臣)列伍偏金絲絡馬
年復年閒教白首同扶杖不識黃沙往控弦決拾
同賡周雅復拜
恩丹墀下
(驍騎校)高於恒(年六十)
耆筵欽
法
祖嘉會協斟元熙宇開仁壽春臺邁昊軒星雲接霄漢花
柳媚烟村獨慶叨榮地偏承侍從
恩
(驍騎校)哲山(年六十)
太平之世何佳哉吾
皇曼壽臨春臺(微臣)馬齒初週甲亦隨父老歌臺萊歌
臺萊聽韶頀憶曾擐甲随軍門不數文通十餘遇
今年
湛露濡早春耆年皆得承
恩綸據鞍顧盼人難老海宇惟瞻
帝澤新
(驍騎校)班寧(年六十)
聖皇純嘏皆
天保茂集繁釐慶
萬年
五福徵祥瓜衍瓞
九重開宴菊流泉叨榮騎士踞鞍後分列耆英授几邊
浩蕩
恩波樂游泳何殊蓬島會羣仙
(驍騎校)武當阿(年六十)
昭融淑景
天閶開氤氲佳氣吹蓬萊耆筵式啟集人瑞歡扶鳩杖
登春臺
聖皇夀祺茂引翼虞琴播詠薰風來庶草共沃
膏澤厚仙柯更喜陽春回竊祿微臣效奔走韜鈐深愧
干城材抃舞
彤墀祝
純嘏惟欣荷
澤同埏垓
(驍騎校)連城琮(年六十)
普
繁禧集耆耉開廣筵燕千叟杖以桃枝酌春酒維
皇建極德孔厚斂福錫福天人紐(小臣)榮幸拜敢後
(驍騎校)六十七(年六十)
紫極臚千叟春祺被九寰長筵比蓬島叠祝效嵩山
福自蘿圖啟年從綺甲環
上儀行次第璧水聽橋圜
(驍騎校)保昌(年六十)
耆英濟濟會
彤墀飫飲霞漿泛玉卮風信初番閶闔扇春韶幾度
鳳凰枝萬方輯瑞登仁壽
五代同堂茂
福釐鶴舞山南駢獻瑞人瞻
斗北慶賡
詩邀榮久傍
龍旗扈飽
德還容鳩杖持亭育
洪恩齊幬載拙誠惟擬華封辭
(驍騎校)膺福(年六十)
歲旃蒙月孟陬龍集六日
恩膏流惟
皇懋德凝仁宇還與人瑞多添籌籌滿屋盈千積萬長
生籙
嘉予羣工浩蕩春
彤廷宴啟雲璈曲(微臣)環衛效趨蹌何幸班隨鵷鷺
行㪺海為樽山為頌
純嘏歲歲歌無疆
(驍騎校)六十一(年六十)
全家食祿感
深恩擐甲從來隸虎賁
南苑春蒐軍日習
上蘭秋獮騎雲屯鸛鵝七校功無取鶴鹿千齡夀可
論四十五年安養甚更扶鳩杖拜
天門
(驍騎校)開元(年六十)
七校榮分宿衛一官幸厠期門休風普鬯春序湛
露同承
聖恩額手瞻依
舜日龐眉拜捧
堯樽六十(臣)年初届三千叨福何蕃
(驍騎校)巴延(年六十)
新韶播淑景舒長弧炳兹辰兆吉祥知是傳柑佳
節近共來
天上挹瓊漿(一)
人遊
壽㝢勝蓬壺螭陛春風杖得扶計日
臨雍還
講學聯翩盛典史書無(二)
(驍騎校)孫玉(年六十)
靄靄晴烟煥彩曈曈旭日流光獻
壽欽瞻
黼座引年欣捧瑶觴錦綺恒春廣被筠藤扶老分行吉
雲幸邀普護湛露敬志勿忘
(驍騎校)劉登峻(年六十)
北闕排仙仗南山引壽觴堯蓂舒六葉羲卦首三陽
典與春俱麗
恩随日並長何期參虎旅白首沐
龍光
(驍騎校)那清阿(年六十)
九重麗景敞蓬萊糺縵晴雲閶闔開元化無私覃
壽㝢太平有象洽春臺耆年榮
許螭坳侍
御宴恩容鶴髮陪扶杖共欣霑
聖澤熙熙獻頌日邊來
(驍騎校)甘士端(年六十)
壽算應
昌期鈞臺備禮儀鸛鵝曾比列鸞鶴許追隨入座和風
扇浮樽湛露垂引年惟
法
祖抃舞慶熙熙
(前鋒校)存保(年八十三)
恩筵啟
彤墀
皇仁廣錫慶華髮羣依
光春熙朗金鏡(臣)昔隨營列鸛鵝
天威遠讋揮
天戈八旗子弟皆勁旅棡鼔十二鏗靈鼉微勞勉效
錫鏹更優渥郊臺奏凱曾聽鐃笳和餘齡被
涵育閒居給俸騎馬食肉安飽均
恩波叨承
湛露復此預嘉讌仰祝
古稀天子德懋昭三多
(前鋒校)五十(年七十四)
聖治光千古
皇仁播九垓引年
天錫祉賜宴
帝傳杯日暖鑪烟細風和扇影回戎車今偃息
丹陛忝趨陪
(前鋒校)蘇爾泰(年七十四)
璇杓轉斗蒼龍序雍穆祥颸扇寰宇六葉蓂開韶
晝長萬年枝茂春光煦分行曳履挾鳩杖列坐旉
茵擘麟脯隨班榮預到虎賁五紀曾糜大農糈(臣食)
(餉五十五年)露蕭譽處
龍光近
帝德同天一何普鶯花都作蓬池春雲霞又絢
天門午
(前鋒校)富塞里(年七十一)
上春行慶典
賜爵酒鱗紅垂老餘筋力當年習戰攻持鋒慙賈勇飲
至忝論功寳鏹誇同列金牌錫在公(臣北路出兵得功牌二)
(五賞銀十兩)舊蒙
恩不次新被
澤無窮筵傍仙蓂近班承湛露融鶴齡趨
魏闕虎拜厠羣工凱宴廻思昔英含颯爽風
(前鋒校)馬三泰(年七十)
偓佺食松毛七寸不作貔貅徒詡健東方曼倩學
詼諧雖有蟠桃何足獻執戟之臣慙折衝齒加駑
下
龍雲從金莖沆瀣承
霄漢明日鬚眉青更濃
(前鋒校)伊昌阿(年六十四)
民熙熙春盎盎宴布階墀
恩浩蕩環瀛都入
丕冒中榮感(微臣)近
仙仗昔事
君王以壯年今見老者隨其肩豢成馬齒真萬幸何意
併列耆英筵拜手歌樂愷凍梨顔色生光彩獻
祝何所言朝宗福壽籌增海
(前鋒校)彦禄(年六十二)
瑞日辰占六韶陽泰啟三春融
恩浩蕩宙合壽包函倚杖登瑶席飛鞭記錦驂從來嚴
算爵榮
賜不知酣
(前鋒校)窩興額(年六十)
玉殿春風肆綺筵南弧彩曜燦珠連婆娑鶴舞嵩呼
萬登降鳩扶叟倍千瑶席羅珍嘉旨有華裾列彩
暎澄鮮酡顔既醉欣韶景
景福長欣協
萬年
(護軍校)張常(年八十三)
畢雨箕風九有安葛天唱和共騰歡衢尊溢處人
人酌不數金莖有露盤(一)
萬年嘉慶啟韶春高列耆筵近
紫宸從此長堪誇火伴(微臣)身是宴中人(二)
(護軍校)永泰(年八十一)
五色卿雲捧日華桃符新處頌椒花九衢喜氣瞻
雙闕六合
恩波溥一家莞席蒲筵崇禮數白鳩丹鳳集庥嘉我
皇慈惠真超古養老虞庠詎足誇
(護軍校)納爾錦(年八十)
引年紀三代燕饗開權輿壺尊房序列鄉飲未聞
蹌濟登
玉除
古稀天子備諸福嘉與耆耉申樂胥太蔟紀月元辰撰
初曉開
廣殿大和會秀眉駘背一一聯簪裾是時彩旭騰華
蓋蓼蕭湛露紫雲靄永平袒割頗不經含元几杖
寧稱最何况香山社同甲會五老九老紛圖繪盛
事不越枌榆外皤皤衆叟三千為朋㪺北斗而斟
酌頌南山之岡陵臣班列校誌榮遇天保晉祝符
升恒
(護軍校)三柱(年七十九)
皇建極兮綏萬方躋仁壽兮民用康春祺茂兮降福穰
詔大酺兮開
天閶百寮集兮千叟翔
丹墀步兮琅璆鏘綴期門兮隨鵷行霑
渥澤兮何滂洋謹拜手兮效賡颺億萬年兮
壽而昌
(護軍校)中德(年七十八)
嘉宴稱千叟耆年聚
聖時九如榮獻頌百福懋陳詩颺拜隨鮐耉趨蹌集
鳳墀
天顔瞻有喜旭日正遲遲
(護軍校)二格(年七十八)
天壽紀周書平格貫三格統舉五福疇歸之攸好
德
至聖握貞符純佑協元吉雨階慶舞干八紘調緼瑟嘉
祥萃駢闐
大德欽必得綠字河呈圖蒼牙筴推日臚頌俾熾昌介
祺以引翼瓊筵
春殿開耆彦拱而翊韋弁隸兵蘭榮幸
玉階陟願上南山觴
升恒綿萬億
(護軍校)蘇滿圖(年七十七)
東鶼西鰈指南車
王會圖開道路賒已見華峯船似藕新來海上棗如瓜
萬年歲月同春晝重譯河山總
帝家躋得八埏同
壽㝢朝鮮使者醉流霞
(護軍校)伊常阿(年七十七)
曈曨日暎
丹墀曉需宴雲深布晴昊闓陽淑氣滿
皇都星衛森環瞻
羽葆挽強飛騎守戎行老馬由來愛路長何幸榮叨
天子宴拜
恩親得近
龍光蒼顔皓髮欣鱗次蕭露濃濃歌既醉聞道堯民壽
乃常獻歌何必稱人瑞
(護軍校)麥圖(年七十七)
春來正值獻鳩時盛事重逢茂
燕詒黃髮皤皤歌宴鎬兩階醉舞祝
鴻釐(一)
舜琯昭華糺縵雲恰先人日倍氤氲詔書歲首常存問
史冊徒誇漢孝文(二)
(護軍校)巴格(年七十七)
上方樽斝瀉香醪歌鹿吹笙坐列曹曲是薰風能解
愠酒如春雨徧流膏親軍長靜屯千騎壯士無勞
佩六韜却喜濫竽陪皓首春來一例醉仙桃
(護軍校)黑塞(年七十六)
旭日韶光麗耆筵綺席敷引年登
壽㝢錫福仰
皇謨濟濟鵷行肅垂垂鶴髮趨
彤階欣拜舞鼓腹飫
天厨
(護軍校)羣子(年七十六)
惇史紀大年普天晉上壽斗北環
辰居弧南曜角宿桃實呈上池藕船出華岫絳老裾互
集洛英輻交輳省醴歡燕衎陳詩樂勸侑芳浥瓊
漿流潤滋玉液潄丹藿邀殊榮傾心永春晝
(護軍校)阿那漢(年七十五)
昔讀君奭書天壽稱平格鴻鈞篤祜無所私三才
通貫歸
皇極洪惟
古稀聖乾元合其德
斂敷九五協大同八紘並注長生籍昨朝靈臺占垣曜
聯珠璧壽星角亢野
天上耆英席椅桐蕤鴻鸞翼秀眉鯢齒
玉階側為龍光令儀色稠疊
恩華天咫尺瀼露沾濡到把棘下逮列校蒙餘瀝請祝
聖齡千萬億
(護軍校)四福(年七十五)
珠緯南弧慶靄
九重雨露春和
聖德祥敷
五福休徵瑞集三多嘉會幸陪簪履賡颺雅叶笙歌拜
手需雲宴衎羣霑湛露
恩波
(護軍校)興住(年七十五)
席蘿圖張海屋衍珍符
膺寳籙郅治邁循蜚耆齡嫓軒頊三千黃髮盡呼嵩萬
里句麗來貢牧
天潢首被燕毛恩月尹齊沾尚齒祿上自牧伯下簿尉
間有歸田往而復麤如介弁徵工商舟盡杭川車
運陸更有七閩叟百年同捧康爵醉多福酒馳車
幣量谷億萬場還賡續
(護軍校)達三泰(年七十五)
養老霑
恩宴春温斗柄回
天臨仁壽鏡人醉太平杯此日衣冠肅當時璧壘開豈
知儕七萃亦得傍三台
(護軍校)烏和訥(年七十五)
紺髮方瞳矍鑠增杖扶綠玉拄蒼藤
聖恩猶厪勞筋力
詔許兒孫擁陛升(一)
東風解凍叶韶年寒氣全消暖氣宣昔日從軍如
挾纊今朝
賜宴又添綿(二)
(護軍校)費揚武(年七十四)
昌辰符大衍廣宴引高年紀瑞蓂舒六呼嵩叟溢千青
陽遲淑景
紫極繞祥烟酒醴歡心洽英咸協氣宣同邀三錫
賚齊頌九如篇列校叨持戟傾葵向
日邊
(護軍校)八十五(年七十四)
太平
天子壽同
天往復週環豈計年
車斗總行黃道裏羽林長護
紫微前川珍岳貢輸金鼎苑柳宫花拂篆烟閶闔雲中
韶樂動萬方同頌
福如川
(護軍校)書眀阿(年七十四)
絪緼太和天地交泰協氣潛孚遘兹嘉會惟
皇錫福布濩紘埏是徵人瑞壽耉駢肩迺諏榖旦迺秩
良宴國老庶老引年以衎欽惟
皇祖受
天之祐肇錫耆筵永綏純嘏吾
皇踐祚克揚
前光茂典具舉則篤其慶百禄是總萬福攸同小大稽首
祝華呼嵩
(護軍校)巴靈阿(年七十四)
球圖集瑞車書一
天佑
聖朝全盛日五緯編珠鸞鳳儀
萬年刻玉麒麟出紀元五十韶序温
古稀天子推
殊恩戸多孝弟邀
旌賞家有期頤荷秩存
羲軒之民松喬友珪綬袀襏列千叟譬如句甲茂成林
自
天雨露栽培久蓬池仙鱠啟瑶觥祝華呼嵩集鳳城青
𤨏丹墀班耉長玉階金戺會耆英護軍統屬貔貅
士射聲校尉期門子秋獮頻歌吉日篇春筵乃挹
雲牙美樂育
熙平鬢髮斑自慙箭服虚黃間卻隨鮐耉扶笻竹憶共
貔貅看劍鐶
(護軍校)顔柱(年七十四)
蒼縡降康
黃祗助順日麗祥暉風傳芳訊八伯頌
堯五老祝
舜添萬籌盈呼三嶽應綺席分榮銅鋪旅進小草含滋
湛露浥潤虎拜載颺
龍光仰覲
(護軍校)祿通(年七十四)
天子錫燕開華筵時隣人日春光妍鳩扶魚貫
螭階側黃髮鮐背來羣仙殊饈貳饍盛莫嫓隆儀史
冊前誰編欽惟我
朝已再見
帝歌(臣)載萬古傳(小臣)執殳六十年扈
圍出甲曾周旋(臣食糧六十年出兵一次圍十二次)懷
恩感遇效駑下口不能罄心拳拳
(護軍校)善喜(年七十四)
遥起祥烟遶
帝宫近瞻
仙仗曉曈曨金池芝草年年長瑶水桃花歲歲紅
廣殿即今聆廣樂春臺何處不春風空同路向青天
入太液波從碧漢通羽爵甘醪新燕溥餅鏐文綺
舊
恩隆寒逢人日前頭觧氣向蓬山頂上融交戟千枝容
海鶴
一堂五葉仰
宸楓
古稀天子鏡仁壽試聽嵩呼萬國同
(護軍校)木章阿(年七十四)
(微臣)昔忝虎賁列躍馬曾踏卬崍雪風霆所向螘
穴平
皇仁遠播天威烈
軒德堯勲徧九垓邕邕翼翼歡聲徹(臣)今雍容幸陪宴
聖恩下逮滋稠疊由來
盛世多壽人㴠養熙怡臻耄耋長途老馬更秣芻此後
彌多閒歲月
(護軍校)台斐英阿(年七十三)
古稀天子懋幾康
詔舉耆筵化日長人聚三千推大耋年逢五十著嘉祥
賜酺特許來中禁授杖欣看出
上方夾陛覲
光歌燕喜分階列席接鵷行鏗鏘共聽韶鈞奏愷樂咸
擎
聖壽觴
鉅典幸邀霑
澤溥升恒獻祝正無疆
(護軍校)五什哈(年七十三)
獻歲蓂舒六葉引年觴賜
九重蕊宫皓首雲集蓬島仙醴春濃忝隸羽林執戟偏
教螭陛扶笻
天顔咫尺許近
曠典千春幸逢
(護軍校)孫保(年七十三)
米廪記虞庠珍饍載周制稽古崇引年典禮未云
備猗歟
泰階期耆耄幸遭際
繩
武敞華筵康酌盈千計張樂韻琅璈羅饈馥蘭惠菲材隸
期門薄職依
禁衛燕譽慶旁敷
龍光占下濟流霞觴乍飛湛露歌同繼鞠&KR0957;頌
純嘏籥紀㫋蒙歲
(護軍校)雅青阿(年七十三)
娛游集
聖世九宇來共球東鶼西鰈遠軼周書王會觧赤麟朱
鴈不數漢賦西京牟(臣)叨豢養五十有四載鳴鉦
伐鼔朔漠均懷柔(臣食餉五十四年北路兵一次)秋巡訓練覲
武烈上蘭
行幄從畋蒐(臣與秋圍十次)曼珠勁旅古無匹目笑漢家故事
徒貙劉犬馬齒纔逾六紀(臣年七十三)躬叨
慶澤簪黻同優游洪河太岳上祝
聖主壽燾載萬國康金甌
(貝勒門上護軍校)伊使(年七十三)
雲日輝
仙仗蓬萊敞
御筵龐眉歡並洽
神筴慶增綿淑氣東郊應祥光四海聯禮成多愷樂長
此戴
堯天
(護軍校)五逹塞(年七十二)
皇圖際重熙民康物咸阜上紹
聖祖緒太和浹九有歲在乙巳春開宴集千叟自王公以
下鳬趨樂奔走
賜杖
賜金帛錫予一何厚樂協舜琴絃几設堯樽酒燕譽禮
既成
龍光福偕受鳴瑞降星躔臚歡萃耆耉三多祝以三九
如頌凡九(臣)今七秩餘欣附朝班後歌
天子萬年敬拜手稽首
(護軍校)海連(年七十二)
煌煌
紫微垣瑞應言天經誰其占者二氣之交赤與青豈知
羽林十二皆景星
主壽萬臣亦連光千百齡試看五十年來
仁風翔洽四海康以寧南雉西獒既莫不庭蓬婆滴博
遠振旅(臣隨征金川)身復三十八度隨
鸞鈴(臣隨圍三十八次)春開六茁階前蓂與
嘉宴
賜仙醽仙醽之賜樂何極(臣)但知
天大(臣)昧談天職欣聞人說三百六十五度天可則景
星熒熒黃其色唐堯時景在翼
(護軍校)順太(年七十二)
太平黼黻著
皇猷佳氣長凝大九州身且優游忘歲月何慚從不戴
兜年(一)
榮依鶴隊共翔翺此日還親
壽宴高縱有歡歌心未罄歸惟傳說與同袍(二)
(護軍校)色楞額(年七十二)
璇杓運斗陽和布南極一星呈福祚霞眀萬歲山
花發恒春樹閬嶠為儀鳳九苞
玉階垂蔭雲三素酒酌醴齊樂陳韶頀仙籌北海添
壽籙東皇注瀛洲親到祝長生漢苑不須誇大酺
三千華髮樂恬熙汪濊
恩波叨異數
(護軍校)托金(年七十二)
飽遊
熙皥世暮齒休戎行犬馬力雖衰拜跪欣向強蒙
恩與壽讌效祝當春陽獻曝應區區山呼願方長願此
八埏中壽宇同安康下以胥一世上以
超三皇
(護軍校)周廷椿(年七十二)
一人懋建中和極寰㝢同登福禄林喜遇
九重懸壽鏡得參千叟盍朋簪紫垣幸備勾陳隊黃道
恭瞻
黼扆臨列坐旭華雲蔭裏萬年琪樹璨璆琳
(護軍校)鶴齡(年七十二)
雲烘旭日爛金門酒介春祺玉盞温盾鼻乍磨書
甲子靈椿丹桂沐
天恩(一)
彤廷拜舞海風恬桃實千年雪點髯細聽洋洋仙樂
語龍吟鳳噦鶴籌添(二)
(護軍校)額爾成額(年七十二)
仁壽天開數大年
殊恩下逮敞耆筵羣工喜仰
天顔肅庶老欣瞻
聖澤綿鳳紀書春已五十瑶池記果恰三千從兹史冊
傳嘉會
帝德光同日月懸
(護軍校)福昇(年七十二)
猗歟如春如三皇世福宇山凝昌祺川至零露瀼
瀼嘉禾穟穟此日投戈當時拔幟飲兹食兹既飽
既醉拜手颺言為
一人媚
(護軍校)佛保(年七十二)
元化苞文武昌辰叶地天由來樂愷宴多在太平年是
日千官會方春萬彙鮮倬雲豐邑詠依藻鎬京篇
虎旅頻叨秩龍墀預
賜筵芝英餐益壽栢實啖能仙執戟星廬衛櫜弓月竁
旋自今綿景貺長此頌
洪延
(護軍校)和布登額(年七十二)
東風吹太液
宫樹敷新春碧天萬里纏紫氣迺有五雲高擁
重華輪
重華之夀萬有千億無紀算特於五十載始
錫宴黃髮臣榮光浮昴宿出齊三英燦五緎鳩杖百行
班秩秩羽林護軍府列校肅行伍韎韐昔從征蕩
平昭
聖武駟騵彭彭隸方召旟旐翩翩逐申甫(臣從征一次)揭勁
箭麾霓旌麗星陣從
天行行圍掩獸徒御不驚(臣從圍八次)臣年十八霑
天禄(臣食俸餉五十五年)臣齒七旬與稱祝嵩呼華頌和其聲
聖夀洪延駢
景福
(護軍校)五更(年七十一)
祥颸布暖綺筵開羣老趨蹌預宴來仙酒百壺
天上醉從教曳杖看花回(一)
虎士桓桓曲共賡隨班拜舞忝殊榮從今三老皆
千數敢以(臣)名備五更(二)
(護軍校)文殊保(年七十一)
歲紀旃蒙耀斗躔青陽協氣鬯韶年三無
德共徵三極大衍
恩推及大千懽覲
龍顔臨廣殿榮登鯢齒敞高筵
九重歛福熙崇輯六幕同春慶普延戊校沗承
膏澤渥辰旗長覩矞雲駢豳觥
介景歡情洽不數香山勝事傳
(護軍校)逹塞(年七十一)
貞符欽叶泰元會仰乘乾
化㝢光華茂春城景色妍肇寅占斗柄見丙曜星躔
普錫松齡曼同欣鶴算綿養恬膠序擴
仁壽鏡輪懸敢效丹葵向還歌湛露篇
(護軍校)拉住(年七十一)
旛矟前驅備折衝蒼顔倍沃露華濃雲開
絳闕駢千叟春滿蓬壺宴
九重蘭奕桐蕤綿
景祜橋門璧水際時雍百年禮樂欽巍煥共集
昌期慶備逢
(護軍校)邊他哈(年七十一)
暮齒戎行一事無蓮驍欣得巧投壺忽聞
丹詔傳宣日已入新年瑞應圖(一)
紫殿雲移雉扇開韶春風裏各銜杯眉間黃氣人人
見太史應占抱日來(二)
(護軍校)阿吉圖(年七十一)
律轉春融淑景妍
壽祺溥鬯啟瓊筵期門肅仗欣叨秩廣砌承
恩荷
賜氊策衍神蓍符五十籌添海屋恰三千
古稀天子無疆壽拜手稱觥
黼座前
(護軍校)二達塞(年七十一)
景福欣逢
壽㝢春祺
寵錫華筵曈曈仗移朝旭靄靄鑪含曉烟湛露
恩霑仙醴薰風化洽虞絃(小臣)樂隨衛士
瑶階虎拜
萬年
(護軍校)察渾(年七十一)
復旦光華瑞靄重耆筵介
壽慶躬逢丙符祥曜呈朱鳥辰叶昌期紀六龍文級武
階同矍鑠
堯天
舜日徧和雝露霑小草長春茂好伴青青
紫禁松
(護軍校)福勒賀(年七十一)
虎文衣褶豹文韉扈從龍媒老執鞭
帝許承恩霑兕爵騰歡添健七旬年(一)
宿昔曾聞世幻誇亦懷甘露亦流霞今朝大斗從
教酌不是仙家是
帝家(二)
(護軍校)那爾圖(年七十一)
耆艾徵多瑞春祺普
賜筵卿雲籠八百桃實結三千世慶
軒皇主人來曼倩仙回思汗馬處鼓腹已㤀年
(護軍校)德勇(年七十一)
六位
敷春慶辛盤入頌初
光依
丹闕迥節近綵旛舒鈞奏欽雍肅霞觴賦樂胥仙筵
同五竺嘉會溢千裾保極通平格為儀叶燕譽萬
方同福祿
一統大車書執戟參朝籍周廬奉
帝居載賡先舞蹈川嶽
聖齡如
(護軍校)阿爾當阿(年七十一)
壽㝢祥占熙皥春韶宴啟蓬瀛奉職忝陪豹尾銜
恩欣預兕觥仗外風宣閶闔雲中樂奏韶韺小草竊同
葵藿依
光共慶昇平
(護軍校)五達塞(年七十一)
壽㝢貞恒永天文糺縵長萬方逢景運
聖主慶當陽莢應瑶階瑞芝生繡甸祥露華承沆瀣仙
樂播笙簧令日延千叟初暾郁九芒
睿顔瞻有喜
洪算引無疆戎閫參微秩軍符憶肅將纖勞甄馬走壯
志勵鷹揚老沗勾陳隊欣儕振鷺行華封難罄祝
備福協
穹蒼
(護軍校)清海(年七十一)
帝德乾行健耆筵
巽命申宏開仁壽㝢共樂太平春保合兼三極生成在
一人時和風徧洽
道久化彌醇執爵崇元老聯班及(小臣)星榆榮守衛月
莢映朝紳豈接䕫龍步惟希鸑鷟隣從兹徵盛會
恩共歲華新
(護軍校)雙滿(年七十一)
恩榮鶴髮敞瓊筵
歛福覃敷洽瑞年式燕歡心歌樂只扶鳩嘉會慶熙然
春融湛露滋
堯酒和引祥飈入
舜絃鶴髮三千遊
壽㝢欣逢弧曜燦南躔
(護軍校)五十六(年七十一)
彩雲會合總從龍八隊旌旗護
九重歌舞
萬年春幾度持戈閒手已扶笻(一)
年年春宴仰
天高忽際身榮預列曹四海
化醇濃似酒不徒西極數蒲萄(二)
(護軍校)巴林(年七十一)
聖壽祥逾軒籙(臣)躬餉竊松齡五十六年粟秣(臣食餉五十六)
(年)
萬八千歲椿靈
敷福日&KR1633;月竁
同流天清地寧羅鳩杖鳩數典鯢齒鮐背盈庭
(護軍校)賽出呼(年六十)
昴宿五老降光華八伯賡史冊誌其事如欲誇蓬
瀛不聞千叟集黃髮彯華纓
九天啟閶闔玉仗條風迎偕來就雲日一氣敷春榮
龍光燕語洽&KR0812;醁飛金觥韶景煥初旭
昌運綿昇平從霑湛露渥不羡靈芝英
欽定千叟宴詩卷十九
