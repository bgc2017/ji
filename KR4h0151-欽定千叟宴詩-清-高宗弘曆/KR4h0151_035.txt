欽定千叟宴詩(乾隆五十年)
卷三十
預宴一百十三人詩一百二十七首
(馬甲)滿常(年七十五)
憶昔金川師摧碉奮犂庭
廟謨制全勝乃設健銳營雲梯嶤嶤登如飛馬射步射虞張機
騰空躍馬不動衣刀鞭花舞兩手揮駕船駛風嫻水圍香山
勝地鬱崔巍旗門鱗次拱太微嗣此卜師貞屢奏
膚功成輿圖訖濛汜
巍巍赫天聲時平不忘戰功底肄武每荷
天顔喜春秋佳日常
簡閱歲有衣糧月有米今復入
嘉宴老兵猶矍鑠拜
君王飲康爵歸語家人樂莫樂
(馬甲)傻子(年七十五)
古無雙今火器十連環雄七萃星如注雷為聲矜
便捷鳴鐃鉦衣糧給厚叨
生成身依尺五
天邊榮還隨
嘉會聽咸英
(馬甲)官夀(年七十五)
履端於始
宴以示慈惠享而既具禮以行義年同以尊示有等威
聖王同之敢不慎儀苟有位於朝共而從
君序民人無不及焉其所以蕃齒老夀者使與之齒老
有加
惠
君貺之以大禮禮無違者翼戴
天子而加之以共分之采物其樂也融融飲酒樂同福
禄
舉兕爵如
天之福(集左傳)
(馬甲)福住(年七十五)
元正六日煦春和梧菶朝陽鳳翽柯絳色秘瓷斟
露液玉烟香篆拂雲羅翊茵共仰
龍顔喜扶杖真看鶴髮多何幸康衢同鼔腹許將擊壤
繼賡歌
(馬甲)保成(年七十五)
春融紺露珠駢羅
帝廷黼黻宣賡歌兜鍪亦厠鵷鷺侣笙簧燕衎濡
恩多精鏐鏤牌荷
寵賚鶴髮婆娑齊九拜春風春日太平人飲酒豈樂魚
在在八埏雨露洋
恩波暫輟雲梯上馺娑朝朝暮暮香山住九老圖中未
是過
(馬甲)常格(年七十五)
觚稜初旭麗華雯律啟新韶吉語聞老值青陽欣
淑祉暉承
紫極捧
鴻文菊觴布席偕春盎芝篆穿楹近午分
懋典本多逾格賜籖名許厠玉鳩羣
(馬甲)黃德保(年七十五)
紫闕韶陽正麗瓊筵曉色初開上瑞真符丙曜人家
本在春臺翊序祥麟威鳳銜觴舞鶴耆鮐四三皇
六五帝暢八埏泝九垓
(馬甲)多隆悟(年七十五)
一人臻曼夀寰海喜同春尚齒遵
前烈分榮逮老民協風吹寶律凝露渥殊珍華髮聯行拜
嵩呼達
紫宸
(馬甲)他思哈(年七十五)
春祺普渥又重經皓首龐眉拱
紫庭太史書占天上象老人星昨兆祥齡(一)
宫茵臚列燦華紋蓬鱠分嘗武衛軍引老更蒙
恩賜渥劍銘齊勒杖銘文(二)
(馬甲)四達色(年七十五)
仁風洽九垓
至德邁千聖引養以引恬斯陶而斯詠鶴算泰階盈鮐
耆太平盛占弧炳吉曜逢辰叶嘉應翊陛捧瑶觴
環瀛輝
寶鏡賡歌億
萬年時雍集蕃慶
(馬甲)七十兒(年七十五)
璇殿開嘉宴耆年遍翊茵仙壺上晴旭寶律叶良辰
宜老春尊侑聯情玉篚新自慚蒲柳質長此荷
鴻仁
(馬甲)六十一(年七十五)
駢臻嘉慶浹瀛寰上日耆筵
鳳綍頒蕭露什賡
慈惠洽崑璈律叶景彤環行行華髮生春燠叠叠黃封
錯錦斑播在聲詩輝億萬
帝歌臣拜肅鵷班
(馬甲)六十六(年七十四)
七字傳
天藻星雲仰
大文慶筵駢盛事佳話洽多聞華髮叨稱叟長年錫自
君三巡渥春酒率土遍訢誾
(馬甲)福祿(年七十四)
春祺啟八紘
皇極徵五福
敷錫浹寰海耆宴集華祝
愷澤人人霑熙春欣並育仙韶聽球鳴官饌濡蘭馥人
瑞協年芳階蓂春及六黃髮共鳬趨下走效芹曝
(馬甲)九德(年七十四)
昌辰開鳳紀嘉會集鮐年
錫福疇當五臚歡叟軼千
賜樽恩寵渥授杖禮文全尚齒稽前史虞周詎比肩
(馬甲)官永(年七十四)
惟
皇聖德至誠至仁以育萬物以蕃兆人煦之如日凾之
如春
文謨既備
武烈具陳乃以上春
巽命載申玳筵肆張黃髮樂親和氣旁流充塞九旻惟
皇斂福以
錫萬民
(馬甲)萬有夀(年七十四)
夀嶽夀圖獻夀寓夀牒呈夀世夀悠久夀人夀耆
英佛夀夀無量國夀夀有徵
錫夀夀在野獻
夀夀在廷益夀夀筵啟介
夀夀席盈夀仙赤松古夀民絳老增夀星輝角亢夀地
移蓬瀛樂有夀和曲宫有夀成名琖泛夀芽碧觴
㪺夀酒清木夀有松栢草夀有芝苓走者夀鹿牌
飛者夀鶴翎咸現夀者相來夀於
帝廷
皇夀天地人
聖夀清寧貞臣名萬有夀祝
夀夀聲賡(句用字體)
(馬甲)朱國良(年七十四)
殊闕卿雲糺縵蔭輝生戎隊感
恩多秋風羽箙心猶壯上日觩尊氣倍和積翠西山開
畫㡧增籌東海浥汪波履端四序開長日持比壺
中幾倍過
(馬甲)德保(年七十四)
杖鄉杖國杖
朝人瀛嶂梯航到雁臣無量大千春世界善緣與結
轉祥輪(一)
卜晝承漿宏
錫福禮無愆度肅班齊餐芝飲菊尋常語此日人登大
閬西(二)
(馬甲)厄爾登厄(年七十五)
寶律調風奏舜韶
重熙禮樂煥丹霄圓明夀鏡春為㝢浩蕩酺尊斗挹杓真
喜晞陽光必照遂教被練
澤同邀仙笻拜捧琅玕節一例耆英荷杖朝
(馬甲)七十三(年七十四)
有虞氏養老庠以上下分周人重養老東膠虞庠
聞皆曰貴老老恩意所浹恒慇慇然而文繁已滋
漢儒誤老更謬說徒紏紛其於設學既無當即云
養老亦覺於義為虚文我
皇闡經訓析理衷大順養老與立學兩義不柏瞵上春
詔舉千叟宴於此括養老化俗淳風斯大振自王公卿
尹士農工商卒伍遠暨西瀛北漠浿水桃關以外
莫不聯行而遞進頭銜九祑禮加渥
膝前宣召
手賜爵匪頒位次自秩秩春風一氣周六渥
堯衢尊
舜歌風無徧無黨王道蕩蕩
君民一體是之謂大同(微臣)亦被春膏融古云荷戈之
士皆知書拙詞益自慚拘墟忻惟今日得如在鎬
依蒲魚
(馬甲)曹自興(年七十四)
嘉宴優年典
恩榮許共叨儀韶諧廣奏斟醴浥醇膏景緯連躔耀仙
雲結篆高
仁風長渥被六幕荷
鈞陶
(馬甲)劉勲(年七十四)
夀身
夀世真
仁夀五十春開億萬春琯叶三陽傳令甲蓂舒六莢記
良辰熙臺煦嫗歡頻洽大幕
帡幪治益臻小草知榮霑
渥錫袀衣叨許列冠紳
(馬甲)百起圖(年七十四)
瑶磩筵開
黼綺雲璈樂奏中和星懸角亢夀次林森松栢喬柯儀
舞同臻
聖世賡颺下逮衢歌萬物並霑湛露戎行慶沐
恩波
(馬甲)六達色(年七十四)
燕金開寶勝鳩玉盛鮐耆人瑞集鄉國心歡傾藿
葵樂承三爵飲賡載
萬年詩春水魚依藻
敷仁衆彙滋
(馬甲)蘇住(年七十四)
民安
化日舒時和景風扇
古稀天子聖詔開千叟宴三千矍鑠翁皤皤集
春殿福爵有
手賜上袠蒙
殊眷位序夀作朋㴠醇逮愚賤既醉朱顔酡仙腴嘗
禁膳稽首頌
昇平雍熙周海甸
(馬甲)巴通阿(年七十四)
鳳麟洲上瓊作田五百里草何芊芉如瓜之棗蓬
萊邊如船之藕太華巔五粒松九光芝水玉成烟
甘如飴神仙服食術莫殫每云得之可以長生可
作大還丹豈知
主聖臣賢民安樂人人皆大年神仙何必學一酌
天酒都長生黃髮鯢齒鮐背
闕下盈
五福備歌既醉三千人廿萬歲
(馬甲)連仲(年七十四)
養老虞庠重兹辰典更超三千耆叟會萬億
聖年昭忝與鵷聯讌歡隨虎衛朝昇平瞻
盛軌下管叶鈞韶
(馬甲)楊起麟(年七十四)
優齒
詔開宴蕭露荷
寵光耆耋遍坤絡鳬集朝
天閶
聖皇厚撫綏垓埏悉井疆時平武備飭禁旅雄騰驤幸
列貔虎隊嘉會容趨蹌升恒頌
一人敬上天保章
(馬甲)白雲龍(年七十四)
璇殿卿雲捧日紅前楹
黃幄正當中春祺淑豫八方洽
闓澤霑濡一例同榮覺光輝生執戟拙慚文采效呼嵩
笻枝玉節牌銀字九拜筵前
錫賚豐
(馬甲)富隆阿(年七十四)
宴啟五雲端璚珠玉醴團元臣
夀觴祝耆庶
慶祺歡以此高年衆從知
愷澤寬環瀛同列會寧作大酺觀
(馬甲)明安(年七十四)
盛典重逢敞
夀筵條風協候播
虞絃慶暉晴藹熙春字寶液膏融紀瑞牋為吉鳳儀阿
閣上分行虎拜玉墀前吹笙酌醴均霑渥歸騎争
看綠髮仙
(馬甲)薩陵阿(年七十四)
恩暉帡幬延千叟
聖澤醍醐及萬方慶瑞從來稱最備綜將人瑞祝
君王(一)
春熙渥澤被無邊下逮樗材入
盛筵
賜杖叨年七十四逢人亦譽地行仙(二)
(馬甲)常來(年七十四)
春祺普洽上春臺此日躋稱
萬夀杯榮近
龍墀親咫尺慶延鶴算舞毰毸敢云健臂推同隊自
有期頥接上台皤髮屢聞開
盛典籖名心竊願常來
(馬甲)唐國祥(年七十四)
羽箭傳三箙銀槍勵六甄春還生馬齒露亦飫芳
晨餙&KR1206;仙韶翕華茵吉曜巡翼鳩鐫杖首扶植荷
皇仁
(馬甲)保禄(年七十四)
天子萬年夀四海登耆耉
敷錫億兆人宴詡皤皤叟瑪瑙甕㪺露琉瓈鍾酌酒端
綺篚煒煌精鏐牌蚴蟉貞元上下合威儀三千有
鮐集鳬趨隨歡洽頌岡阜
(馬甲)李從善(年七十四)
彤墀春旭麗三陽
湛露開筵淑景長優養太平逾七十欣叨榮遇荷
恩光(一)
歲籥開韶纔六日律風叶候奏新音
堯時寶露斟壺渥人比華封祝更深(二)
(馬甲)梧桐保(年七十四)
時逢初吉開耆宴
迓福從來
錫福俱璐彩階前聯慶席珠光
殿角萃貞符仙蓂六莢遲新晷瑞牒三芝紀勝圖何
幸(微臣)叨
異數日長特地到蓬壺
(馬甲)周鼎(年七十四)
嶤嶤須彌山積算境逾劭又如大瀛海福流真廣
𨗳上為
一人夀六幕蒙帡幬其下飫和久長年盛耋耄引年以
化俗
恩言頒渙號三千大千界萬里一堂奥仙腴分
禁臠法酒斟醇膏姓名記瑞笈矢竭葵誠報
(馬甲)吉郎阿(年七十四)
耆年翊拱列茵稠瀛屋春深鶴紀籌三爵夀康
君賜重龍文牌面耀精鏐(一)
鴻開
夀㝢慶同躋華髮三千拜舞齊
恩養年年成皓首得因優老
錫洪禔(二)
(馬甲)白凌阿(年七十四)
夀世夀人運隆鳳紀皥皥熙熙黃髮鯢齒瑞徵南弧慶
洽燕喜
帝命集廷肆筵
授几春韶煦育肴旅酒旨於萬斯年
天錫繁祉
(馬甲)馬祿(年七十四)
五風十雨庥徵協
詔舉耆筵大慶駢
軒紀積籌逾廿萬
堯衢酌斗集三千濡和共浥春如海
摛藻欣瞻日在天一視同仁真蕩蕩瑞符稠叠豈勝編
(馬甲)七爾薩(年七十四)
紅杏近暘谷銀榆植星街
天光日華普臨照春風獻瑞當蓂階豈知夀鏡照六合
蜎飛蠕動一例皆白頭九拜康爵
賜長年長養邀綏懷三漿六膳春筵排葳蕤芝篆銀鐫
牌弓衣備數羽插靫承
恩列坐聯青緺松喬籛偓攜手偕採芝不羡仙山厓
(馬甲)姚國裕(年七十四)
八紘歌頌播臺萊氣轉洪鈞
夀㝢開六葉階蓂萬年酌
天光長共日昭回(一)
鳩杖銀牌
聖澤覃春風六幕一時酣歌詩記取南山句勝是華封
效祝三(二)
(馬甲)孫沐祖(年七十四)
我
皇秉大德滋至迎
天庥三多進華祝五福臚箕疇祥暉溢寰宇禾黍占豐收
丹墀敞綺筵黃髮皤皤稠禮樂盛三千尚齒
恩意周虞庠禮詎備周道典亦修耋耄際
昌期春膏鴻沛流願獻南山杯瀛鶴添瑶籌
(馬甲)李天階(年七十四)
太平人即地行仙
慶洽寰瀛福並延
皇澤如春(臣)似草載將醇露記年年(一)
食經五鮓真難擬閬苑三漿得更如㡳是宜春並
宜老杖銘初記七旬餘(二)
(馬甲)陳斌(年七十四)
寰海同風日卿雲復旦時引年皆有慶受
福本無私控騎聯雲隊承
恩拜玉墀餘齡逢盛事願進九如詩
(馬甲)王倬(年七十四)
春林蔚蔚千雲上虬枝騰作三千杖扶老延齡不
記年
天家優齒蒙殊奬榑桑暾燭黃金榜鵷班排列耆筵敞
叨幸微翎
殿角翔真看小草瀛洲長身來
天上被光風紋舒纈面春韶盎
(馬甲)葉布肯(年七十四)
觚稜郁郁曙暉紅同在熙臺化日中玉杖朱提光照
席一時拜
賜勝彤弓(一)
曾聞擊壤頌伊耆尊設中衢斟酌之
仁夀筵開到黎庶春祺蕩蕩本無私(二)
(馬甲)索住(年七十四)
吉日
詔開耆宴普天同奉
堯樽華髮晴暄春靄仙蓂瑞晃朝暾引老真逾周典
摛文共仰
王言願獻華封三祝欣偕禁旅八屯
(馬甲)少太(年七十四)
星躔呈瑞泰階平盎盎春回玉宇清黃髮春多徵
藹吉
紫庭儀鳳叶元聲(一)
杖扶靈夀兼鄉國醴浥長春飫菊芝歸路人傳太
平事勝遊何必羡安期(二)
(馬甲)常清(年七十四)
維
皇錫福黃髮騰歡幸叨武伍以恬以安廼斟仙醴廼列
辛盤班分左右濟濟千官含元未央儲胥露寒詎
如
乾清蓬閬齊觀
(馬甲)圖桑阿(年七十三)
瓊砌嘉筵敞隨班拜
紫宸七人先令甲十日入陽春爆竹喧初曙笙簧協悉
新叨榮飲康爵長此戴
堯仁
(馬甲)巴顔太(年七十三)
惟天覆幬惟地持載惟
聖立極居中成位法
祖敬
天
德洋恩濊合廿萬齡開千叟會鳩杖連蜷慶雲靉靆
德裕福基五福五代
文治
武功并包無外遠暨鴈臣大集鮐背顧惟卒徒例執鞭
鎧猥以掄年得飲仙瀣敬瞻
黼扆稽首九拜
蕩蕩巍巍惟天為大
(馬甲)書倫(年七十四)
七十餘齡健衣糧感厚叨
春巡瞻
豹尾秋老憶龍韜
慶洽需雲會醇濡湛露膏聯行蓂砌右煦育荷
鈞陶
(馬甲)官寧(年七十三)
聖祖崇引年嘉筵集千叟繼
武仰吾
皇慶典行歲首春風
閶闔開歡宴來黃耉鮐鯢集三千上瑞洵希有仙露
浥金莖徧渥醇膏厚拜舞祝
宸釐天地同悠久
(馬甲)恒德(年七十三)
一人開夀㝢八表樂康衢耆宴鯢鮐集春臺頌祝俱
醲膏周庶老異數逮烝徒更慶籌添屋寰瀛荷
澤敷
(馬甲)萬保(年七十三)
人瑞由
天錫家祥頼
國恩一旬春早到四代典重論運啟初陽泰祥符大地
坤
御香濃藹席春日暖開樽靈杖真扶老霞縑共挾温嵩
呼齊拜祝晴旭燦
華軒
(馬甲)博陵阿(年七十三)
衎燕令儀成醇和
聖治鬯昔聞夀云醻酌獻酒無量祥星泰階旁圓蓋綺
陛上鸞奏翕崇墀鶴羣依仙仗寧知兔罝夫榮渥
大官釀
曼齡祝
黼扆盛事紀戎帳
(馬甲)七成額(年七十三)
一人建極萬物由庚
敕幾慎憲久道化成執兩用中夀世夀氓歲籥既開蓂
莢六呈啟千叟筵聯上下情皤皤偕來以晉豳觥
恭惟我
皇保泰寰瀛懋臻郅化遹駿厥聲(小臣)拜颺載竭悃誠
願
皇萬年泰階永平
(馬甲)博齡(年七十三)
良辰芳讌敞頒膳自
天厨淑景依
璇戺晴暉映玉鋪漿還斟北斗星恰炳南弧薄海登
仁夀熙熙徧九衢
(馬甲)李天祐(年七十三)
德備箕疇福備臻敷天愷樂慶芳辰
殊恩羡錫三千杖
懋治祥開五十春温樹旭升融紫仗慶霄雲盎藹
丹宸東瀛北漠共球集
五代堂開頌
聖人
(馬甲)勒始安(年七十三)
旭日上
龍樓春添瀛屋籌鴻鈞華序叶燕喜慶筵稠紳列新
稱兕戎行舊擁矛承篚同拜
賜洛社詎能侔
(馬甲)鄭國章(年七十三)
大仁如天
大福如海玉琯均調珠躔聯彩春日載陽耆老咸在幸
厠貔貅自慚駑駘如依蒲魚同歌樂愷紀瑞方長
延期億載
(馬甲)塞楞(年七十三)
化日徵蕃齒新韶
詔啟筵歌詩先露草筮易得雲天福酒傳仙仗靈椿頌
大年身微列戎隊得侍
聖人前
(馬甲)達住(年七十三)
紫禁春晴藹瑞烟韶咸雅樂響鈞天趨陪喜附三千
叟
仁夀宏開五十年金鼎調羹
頒貳膳玉階敷席列長筵恒春共上
春祺祝得與書名紀瑞編
(馬甲)富楞太(年七十三)
餘齡猶健共歌衢許向
堯階逐隊趨一種
賜來靈夀杖香山圖畫得應無(一)
芝笈璚緘殊瑞紀仙漿玉膳
禁腴嘗巨芝滑潔無須擣已減朱顔一半霜(二)
(馬甲)明海(年七十三)
曉漏隨班入筵開沐
寵光敦風惟尚齒介
夀共稱觴環海承
醲化殊珍出尚方春風遍大地雲物紀年芳
(馬甲)文泰(年七十三)
海㝢昇平協泰交耆年濟濟列螭坳春臺一例稱
人瑞霑得
醲膏遍草茅(一)
聯行卿月及星黎拜捧
詩牋仰
玉題史策全繙真莫並總惟
大德集
繁禔(二)
(馬甲)舒山太(年七十三)
歲籥初開九㝢歡
法宫前殿擁千官紫芝叶奏元聲鬯赤羽薰晴曙色溥
春藹
嘉筵翔瑞鶴祥依珍樹集文鸞葵心傾向真何極霑
渥
恩波與海寬
(馬甲)元福(年七十三)
臚曜階符泰瞻雲卦叶需慶祥延
寶算大衍應瑶圖鈞奏諧陽律璚筵集上腴袀衣霑
異數紀瑞軼蓬壺
(馬甲)巴充阿(年七十三)
皤皤黃髮集
鑾坡
闓澤覃敷月始和瑞應駢知民氣樂栽培久識
帝恩多為儀今喜陪鵷鷺飭伍長叨列鸛鵝願誦九如
天保什紀逢
嘉會與賡歌
(馬甲)恒通(年七十三)
淑序開芳讌祥延
夀㝢洪
一人真有慶萬福自來同璇戺春雲靄芝筵法醴融三
多華祝徧率土煦和風
(馬甲)常在(年七十三)
九重錫宴際良辰弧曜臚祥記上春紺露普沾
珠殿暖慶雲初繞玉階新詰朝人日簪幡吉幾候花
風語鵲頻煦育餘齡列戎伍飲和還許拜
恩均
(馬甲)伊林(年七十三)
芝秀三英符慶瑞景暉春滿秩初筵吉祥如意年
年事
都福庭中集衆仙(一)
多旨嘉肴雕爼列鏘鳴韶樂玉階陳自嘗菊醴顔
增壯健臂猶能挽六鈞(二)
(馬甲)成德(年七十三)
春初騰
鳳詔闕下效鳬趨矍鑠鞍仍據婆娑杖可扶金觴浮碧
醥玉饌出仙厨
盛典如能繪羞稱洛社圖
(馬甲)王建善(年七十三)
朵雲祥捧
九重高露下三霄浥玉膏扶杖即今猶沐
澤荷戈自昔愧同袍引年典懋徵熙洽介
夀筵開暢燕敖深荷
渥恩忘弱植此身已擬列仙曹
(馬甲)田進祖(年七十三)
候曉耆英集
恩榮逮賤臣觴稱
一人夀
澤溥萬方春紫塞祥颸協彤階淑景新白頭屯戍長何
幸遇
昌辰
(馬甲)王大榮(年七十三)
將進酒斟瓊觴(小臣)幸近
天子光大酺珍饌出
尚方迎風玉佩嗚鏘鏘南弧之星麗斗極普天鼓腹
夀且康
聖人懋德膺
景貺
禔福衍羡方洪長
(馬甲)葉邦傑(年七十三)
五色雲中萬福同戎行也許厠羣工自欣扶杖來
天上小草都承長養風(一)
一統萬年凝寶籙
七旬五世茂瓊枝耆英鱗集三千叟咫尺瞻依荷
聖慈(二)
(馬甲)佟文志(年七十三)
尚齒開筵日初回斗柄春需雲崇盛會
解澤布芳辰洽禮迎繁祉騰歡遍(賤臣)稱觥
金闕上長慶物華新
(馬甲)寗如先(年七十三)
熙昌駢吉瑞象著南極躔
萬年寶籙富
五代金枝綿近
光儼咫尺拜
賜盈三千法
祖紹盛典春廷敞瓊筵一巡瑶爵徧湛露瀰九天
歡呼同介夀無疆慶
洪延
(馬甲)朱德龍(年七十三)
璇庭廣啟徵耆艾釋耒&KR0802;戈隨劍佩和風麗日韶春
開列茵
賜饌
恩膏沛三千黃髮繞華筵古來罕覯三千會下走曾依
七萃前只今更獲侍
龍顔鳩杖一枝藤夭矯銀牌九字文斑斕願將松栢南
山句譜就無疆
萬夀篇
(馬甲)德昌(年七十三)
聖人緝熙誕膺純嘏如日方升敷天之下握其權衡運
以陶冶闓播夀祺靡不被者
元紀五辰
錫是爵斝慶合崇庳歡聯朝野龐耆允升魚魚雅雅袀
服
恩沾瓊杯露瀉圖繪詩賡陋哉洛社
(馬甲)善住(年七十三)
欣瞻
仙仗擁鴻儀次弟風中法曲吹耆耋飫甘叨
異數
聖仁禔福錫繁釐圜雍梧鳳呈祥日
天室雲礽衍慶時抃舞
堯階榮預宴騰懽齊獻
萬年卮
(馬甲)三保(年七十三)
敷文光治化尚齒溥春熙
福紀延洪會耆筵樂愷時醇醲霑瑞液舄奕拜瑶墀扶
杖咸稱慶
皇躬懋引祺
(馬甲)金文芳(年七十三)
巍巍
文治成三千慶禮樂赫赫
武功奏二萬恢疆索煒兹黃髮人參聯玉聚珏
當軒穆穆有來雍雍雲罍山尊靈夀笻前楹黃繖開
天容日華光裏歌燕喜俾爾鮐背復鯢齒
聖人錫爵臣稱兕千秋萬歲從此始試教繙徧古今史
幾見耆英盛如此
(馬甲)高成龍(年七十三)
夀㝢臚歡溥春祺沛澤深扶鳩來象闕
賜酺拜
鸞音垣覩卿雲縵樽容湛露斟環衢齊獻祝葵藿效愚
忱
(馬甲)高忠(年七十三)
彤矞開中天
仁澤周埏紘春臺集龐眉
久道欣化成瑶階布茵席愷樂揚和鳴三古溯惇史漢
室陋老更維
皇膺茂祉錫羡於耆英
培養百册年年豐物阜盈人瑞邁往牒祝頌抒丹誠
(馬甲)李模(年七十三)
恩宴隆耆老重霄集慶雲
九重情下逮六豆禮前聞盛事超惇史雍宫鼓大昕橋
門還指日四海聽
敷文
(馬甲)他克什太(年七十三)
鳳綍承瑶闕鮐耆集玉庭稱觴齊上
夀飫宴獲延齡碧蔭三花樹丹舒六葉蓂朱綅頌昌熾
綠字範康寧更老義當正膠庠典有經都將豳雅
頌吹入管絃聽
(馬甲)多隆武(年七十三)
虎拜忱依
鳳闕嵩呼慶滿
螭坳臣民並叨需宴天地欣逢泰交縱轡老慚飛電
開弓勁謝鳴&KR1076;一體躋堂獻
燾春和暢引笙匏
(馬甲)和尚(年七十三)
景慶聯珠緯升恒頌
玉宸需雲千叟會
夀㝢一家春被澤連豐草齊齡有大椿仙杯歌燕譽微
末荷
陶甄
(馬甲)葛本(年七十三)
夀愷應
昌運多祺沛黎元瓊筵齊飫
德耉台齒是尊萐蒲渥含膏氍毹列坐温鈞天聆廣樂
有咸池雲門人間未聞此生世逢
羲軒(下臣)叨異數拜舞歌
湛恩
(馬甲)那欽(年七十三)
旭日開黃道祥雲護
紫微璚筵徵鶴算金戺卓龍旗曰夀仁之效如
天衆所依推
恩敷浩浩引典布巍巍淑景呈端月光風拂九畿敢言
歌湛露長此戴春暉
(馬甲)達冲阿(年七十三)
膏澤蒸人瑞耆年洽太和需雲承闓讌湛露沛春波
恩許聆
軒樂榮陪和
舜歌三千呼
萬歲誠溢祝三多
(馬甲)七格(年七十三)
鮐顔集慶傍金鋪鳩杖趨朝捧玉壺溥
錫深仁躋夀㝢重
開嘉會暢熙圖呼嵩祝華咸遵道擊壤㪺樽總溢衢幸
頌太平歌醉飽
恩榮遠軼漢唐酺
(馬甲)黑格(年七十三)
人瑞應
昌期
洪恩賜酺時萬方同樂愷千叟洽韶熙列席傳珍賚依
光獻
夀卮彤墀春正靄抃舞頌
多祺
(馬甲)佟澤深(年七十三)
闡繹斟元運會昌惟天巍蕩日舒長(下臣)久荷
生成德珍膳重叨
給尚方(一)
闕下瓊筵次第開五雲深處得徘徊太平盛會真榮
幸耆耋三千獻
夀杯(二)
(馬甲)高渥飛(年七十三)
糺縵光華復旦
延洪夀㝢齊登張酺萬方同慶肆筵千叟為朋鳩杖拄
時鵠立錦茵藉處雲蒸春殿從容
天語介眉有酒如澠
(馬甲)楊彬(年七十三)
條風叶鳳琯瑞靄盈
皇都
聖恩播揚澤
夀愷欣洪敷華筵列九霄珍膳
頒仙廚霑被徧黃髮鳩杖紛鳬趨分甘飫萐莆含淳㪺
醍醐戎行榮預宴虔效嵩山呼
(馬甲)拴住(年七十三)
聖主時幾敇
熙朝庶事康
詔開千叟宴
恩戴
一人長閩嶠弧星彩瀛東使客航歲長天共遠茀禄
夀無疆
(馬甲)六十四(年七十三)
聖德超三古祥徵兆萬年貞符開
夀㝢熙運煥中天
恩錫臣鄰共懽臚億兆連皤皤來遠服翼翼啟華筵紫
氣呈霞闕黃雲捧日躔(小臣)何以獻長願
福如川
(馬甲)蘇章阿(年七十三)
聖祖福黎庶千叟開廣宴我
皇紹
丕緒大酺張
金殿濟濟盈三千
錫爵中外遍里逾二萬遥臣有百五算鳩羹同飲和馬
齒亦與選盛事曠代無呼嵩共歡忭
(馬甲)五爾圖(年七十三)
九重開夀宴
黼座慶純禧大衍年初紀韶春日正熙齒慙符絳縣身
幸厠
彤墀袀服承
恩久長霑
雨露滋
(馬甲)胡雄毅(年七十三)
祥風回玉琯協氣朗珠囊十二春風轉三千身力
彊臣民歌且舞
神聖夀而康
盛德超千古
深仁浹萬方卿雲舒瑞景旭日麗晴光叨附耆年後銜
恩歲月長
(馬甲)麻靈阿(年七十三)
貞符集
睿聖久道廓區宇純禧庇羣生景懿軼三古四維翕森
張八表劑和煦紀元大衍策
仁夀長膺祜瑶宴集大廷瓊筵布廣廡弇鄙藴寸丹衢
謠頌何補懿鑠億萬年
鴻規盛三五
(馬甲)國興阿(年七十三)
萬國尊親戴三多祝
聖人祥徵
皇極建夀集
帝城春歌聽維祺萃詩吟既醉新拜颺班羽衛微末荷
陶鈞
(馬甲)巴顔圖(年七十三)
郅治葆太和喣噢仰
高厚文教崇術四武烈式圍九
化成慶孔洽嘉宴開歲首龐眉集
殿除和氣溢郊藪抃舞臣工偕愷樂瀛漠有敬頌南
山詩天漿酌耆耉
(馬甲)木克登額(年七十三)
禔福覃敷錫耆年集
禁闈讌開珍膳飫歡洽玉觴飛職在師干隊
恩沾挾纊衣和風閶闔扇南極燦星輝
(馬甲)金泰(年七十三)
濟濟冠裳福祿穰三千人晉
萬年觴鳩迎玉杖春風麗鶴舞瓊筵化日長得並班聯
隨國老欣依
丕冐飫天漿葵衷向日蕭漙露惟仰
彤墀共拜揚
(馬甲)阿林(年七十三)
太平有象夀弧懸
敷錫多祺重引年
詔下三霄開廣宴
恩覃萬㝢集羣仙嵩呼愷洽彤墀下鶴髮駢依
玉陛前
聖夀無疆膺
昊貺歡承湛露慶洪延
(馬甲)達蘭太(年七十三)
寶祜承
天祐瑶圖慶
古稀九鴻調郅化八伯頌祥禨
軒鏡冠裳耀
虞絃解阜揮耆年邀
渥澤列服朗春暉露作丹黃采雲成卿矞霏長將歌舞
願環極拱
璇璣
欽定千叟宴詩卷三十
