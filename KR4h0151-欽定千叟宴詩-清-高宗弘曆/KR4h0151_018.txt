欽定四庫全書
欽定千叟宴詩(乾隆五十年)
卷十三
預宴九十二人詩一百四首
(委參領)綽克托(年八十四)
天高九重穆穆厥容鬱儀豐隆萬彙帡幪
帝壽億禩閎閎厥祉金漿玉醴千筵秩綺物秉于
天翕闢直專其德曰乾闡化之權人泳於
帝元會運世其道曰泰樂光之被羣品欣欣藴澤涵文
藻采鋪棻敬仰蒼雯(微臣)謭謭承
華掖輦榆齒渥腆肅歌鴻典
(委參領)武林布(年八十三)
廣大配
天地容保民無疆以行其典禮利用賓于
王致天下之民冒天下之道恒德之固也八卦以象告
勿疑朋盍簪其出入以度雲上於天需雷出地奮
豫各指其所之修辭立其誠有孚
惠我德
承
天而時行(集易經)
(委參領)福禄(年八十)
祥齡慶洽三千叟
嘉會重開五十年
福錫庶民風皥皥
古稀天子日乾乾圖成安羡多人瑞身列蓬壺盡地僊
願以(微臣)名兩字報
恩申祝九如篇
(委參領)京文(年八十)
聖皇御世三光明九宇寧人臻樂壽物與長生引年之
典古所有叟以千計史策罕嫓衡
熙朝
兩舉宴巍巍蕩蕩久道而化成三千大禮炳蔚曲與經三
千詩歌鏗鬱雅頌聲
盛時符象焜燿有若此醴泉甘露流於庭(臣)齡八十
身依
穆清仰沭
元化俯陶下情笙簧磬筦樂交作里歌一曲拜手賡韶
莖
(委參領)八十五(年七十一)
帝開
乾清宴喬與鏗韶樂既作清樂載賡惟此喬鏗承華
振纓三千其侶于古靡京
帝庸錫之瑶尊
手賜又增錫之盈苞積笥爵齒同榮臣民均被日光月
華照爛天地敬捧
錫賫敬飫醪漿春風和煦春日載陽樂豈之飲樂只之
光萬有千歲
帝澤洋洋
(委參領)佛岱(年六十九)
少壯食
帝糈耄老臣何能猶然列參佐燦灼命服膺
皇化成久道日月占升恒
重熙積禔祉燭調鼎命凝
聖祖賜宴時弱冠衣纔勝吾
皇禮重舉八十歲月增遂得随班聯酌醴飫肴蒸
典鉅史策罕
恩隆海宇昇皤顔敢言老懽抃歌咸登
(委參領)黑達子(年六十八)
錫壽升恒並照
作人雲漢爲章靡測
調元斟化唯知飲德餐香(微臣)敢言黻飾
盛典自有笙簧千叟鱗舒翼次萬方澤泳霄翔
(委參領)富廣(年六十七)
有華顛袀士暨皓首天民造儒林耆碩合詞蔚前
陳恭惟
聖皇治緯武而經文八荒在階闥萬國登醲醇同遊極
樂世允萬億千春今逄
錫嘉宴爲世開洪鈞叟聿以千計千復三其倫甘馨實
饜飫
錫賫光玢璘懵不知史策稽首俯自循
鴻恩孰報稱千古復誰鄰耆碩致詞言瑋哉知所詢稽
經諏列史漢唐未足申在周豐鎬頌二帝章韶振
不聞叙千叟
兩舉敷華茵
聖皇溥德澤萬萬古靡臻生當太平時耆耋沾
陶薰兵當肅紀律農當訓耕耘百僚恪乃位列士恭其
身
天恩詎答報
帝澤惟洪淳益躋四海壽環拱吾
皇仁鉅典述炳爍羣情暢歡欣皥皥羲皇世無名無能
云(問答體)
(委參領)他那(年六十六)
昊天積運萃于
聖朝
帝心宥密丕顯宣昭凝承
靈貺萬國燮調曰宇下人齒宿顔韶遂聯華祓言覲紫霄
三千爲羣珮玉聆簫春風萌芽粲穎開苕宴
錫龍光華被綺雕
天禎駢闐
帝賫渥饒惟億萬紀仰北斗杓
(委參領)金梁(年六十五)
聖世需雲樂耆年荷寵榮鴻開
仁壽㝢歡洽地天情
楓陛羅千叟芝房擢九莖樗材慚拜手欣頌
泰階平
(委參領)寶明(年六十五)
歲華初轉物華新華髮山呼拜
紫宸十二日春開鳳紀三千叟宴慶芳辰憶隨
雲輦臨晴甸夙荷霜戈作候人此日
玉階承宴賞據鞍歸覺倍精神
(委參領)英阿(年六十四)
肆綺席陳瑶觥先期十日春風生祝
聖壽賀元正蓂開六葉敷耆英禮秩序樂和鳴慶奉玉
帛聽韶韺抒
帝藻揚
睿情大哉萬古超法程宴
兩舉人千贏茹和食德頌太平隨花甲循由庚唯
天之大無能名
(委參領)德福(年六十三)
五福綿金支瑞圖衍籌永歡臚偓佺儔春盎華胥境綺
席泛玉漿瓊筵列金鼎
紫薇尺五近黃髮三千併東風盤獻辛南極弧輝丙酌
酒慶
熙時長此怡暄景
(委參領)齊家保(年六十三)
至道清寧貞合
鴻釐德位時兼大禮式昭光岳新春溥被洪纖齒叙曰
期曰耋
恩深引養引恬拜捧金樽玉杖長欽
日就
雲瞻
(委參領)胡圖克(年六十二)
趨
陛記鳴鞘朝正纔放仗壽星此逄辰習習祥颸暢仰
瞻
華綍頒疊荷春膏盎壯日效執殳獲邀
天有貺餘齡得奉卮長祝
壽無量
(委參領)松保(年六十一)
角亢星躔拱
帝居蹌蹌蓬閬接仙裾瑞凝芝露饒三秀歡洽松雲頌
九如亥字書添徵朔合寅賓蓂茁報春初
天厨飽飫
恩膏渥億兆京垓慶有餘
(委參領)格靈圖(年六十一)
穆穆符
天運乾乾劭
帝心八埏
敷福澤千席蔚壬林欽奉觩樽湛曾參羽衛森還從羣
叟後
曼壽祝高深
(委參領)阿克東阿(年六十一)
荷戈曾未著微勞奏凱空慚幕府褒一自歸來贏
歲月壯心時看舊弓刀(一)
臘底春回已浹旬南弧佳氣協良辰三千夀考符
洪祚萬歲聲中覲
紫宸(二)
(委參領)祥保(年六十)
人瑞符泰交貞恒集繁祉弧曜自南來斗杓恰東
指傳杯湛露中列仗春風裏策飲憶分麾
恩筵特尚齒祥靄布
彤廷歡聲會
金戺共識人意樂即邀
天顔喜
(包衣參領)富年(年七十三)
懿古黃帝握化樞其臣大撓制甲子三元遞衍無
終極循環五際有至理爾雅釋天出周公歲陽歲
名特詳紀以枝配幹用紀年六甲由漢太初始我
皇敬授人時先普爲蒼生
錫夀祉新增瑶牒朗珠囊自子至亥甲至癸靈臺時憲
標重輪百二十年週復起三千人喜入燕席六十
歲方預名紙試從書尾問生年一層重叠皆可指
壽考共知天所付養恬實乃
恩靡已
格物豈惟辨麈角壽人均予添馬齒
(包衣參領)德貴(年六十五)
百年三萬六千日一年四時十二月析月各分半
有二十四節析節各三候七十二候森以列大者
天象細物情其中占候多半爲農耕始雨水雨時
行麥秋至禾乃登凍解田事始泉動春氣盈始知
前聖制作有妙理我
皇乃以
天章一一賡古無此體今剏見上以含括乾運時行與
物生下以敷布人時東作與西成
作詩豈惟以詩鳴十有二月二十六日立春節距今十
有二日正當立春第二候之期(臣)如肖翹蠉蝡脈
脈復跂跂出自蓬戶羾
閶闔蟄蟲始振今其時
(包衣參領)蘇楞額(年六十五)
二十有五寶藏之
坤寧久上以鈐
絲綸下以昭信守不矜藍田材不侈交龍紐
作記證今古在德義以剖
聖壽登七旬制文刻瓊玖曰
古稀天子曰猶日孜孜
皇天大寶命
聖人情見辭乾以天行健恒以久道成外王而内聖
兩語括其精閱上中下古豐鎬溯軒羲
武功與
文德實乃遠過之詎惟紀
聖壽
萬壽以爲期今日千叟宴豈非古所稀
(包衣參領)永泰(年六十三)
汝歌
古稀寶我誦
古稀說
聖以宵旰爲頤和
皇之康寧在兢業小康世益仰尊光
大德元惟嚴對越試尋史册見前代莠言秕政無芽蘖
謨烈豈但六帝超
年齡直以千叟合
古稀天子古稀說申祝頌代問答
(包衣參領)柏靈阿(年六十一)
三老五更
著說重申
作記以彰論定服虔鄭佑義徵孟子文王羣生皆
上所養四代之禮未詳願以今朝燕禮垂爲萬古典章
(包衣參領)住格(年六十二)
紀
恩堂乃在
圓明園之牡丹臺又在萬壑松風
避暑山莊隈
聖齡十二侍
聖祖含飴一笑
天容開堯授之舜舜授禹太王王季文王緒
謨烈萬世光
繼述一家聖直從治定功成時堂構羹墻方
誌慶今日千叟筵前
藻韵叠一先猶憶當日侍
陛髫垂年
(步軍副尉)二達塞(年七十四)
皇威遠略被八埏垂裳郅治揮虞絃三辰協律斗應躔
恩逮黃耉華筵開(微臣)肅侍
丹墀陪荷
恩欲報微涓埃昔參勁旅揚戈鋋
廟謨神算出萬全駑駘策奮功牌懸
行圍秋爽風雲迴雁行魚貫七萃來吉日車攻歌雅材
欣預瑶席偕羣仙地天泰合需雲天鴻圖鞏固億
萬年
(步軍副尉)那親(年七十三)
筵開春日捧瑶觴獻歲承
恩樂未央白髮臣僚逄宴衎
彤墀琛賮極梯航材慚貔虎供奔走地接䕫龍
許拜颺魚藻鹿苹歌且舞
古稀天子壽無疆
(步軍副尉)李廷相(年七十一)
末秩随軍尉餘齡歲月賒條風來
帝闕法酒出
天家愷澤三霄渥新絲兩髩華春涵
仁壽鏡旭朗吉祥花歸語兒孫喜行歌道路誇所欣衰
朽質扶植類蓬麻
(步軍副尉)張才良(年七十一)
昊天眷命於皇我
大清
列祖受之我
皇曼壽躋隆平
福及四海深仁樂壽久道而化成春陽愷宴上答
天心
祖烈於赫揚駿聲
鳳牒萬禩已超循蜚栗陸九龍十紀昭庥禎(微臣)飽德
惟偕鵷鸞之班貔虎之旅擎跽歌
恩榮
(步軍副尉)色克圖(年六十六)
吉旦開華讌熙春仰
壽暉問年頒翠斝拜
賜出彤闈列坐騰歡忭扶攜任醉歸白頭軍尉忝光彩
溢朝衣
(步軍副尉)馬士雄(年六十六)
彤閶曉闢曙雲開綠髮青睛次第來齊祝
一人千萬壽和甘風雨遍埏垓(一)
聖德同天闓澤勻平分四氣藹先春耆臣耋叟膺康爵
願譜聲詩協鳳鈞(二)
(步軍副尉)四達子(年六十四)
待漏瑶墀謁
至尊雕筵初敞映朝暾耋耆拜舞
天顔喜
錫賫便蕃
帝語温
開袠萬年輝玉劵衍祥
五代藹雲孫綴班蘭錡叨分秩湛露榮霑荷
聖恩
(步軍副尉)成仲(年六十四)
曉啟五雲
絳闕春翔千隊文鸞珍
頒太府玉府
典重禮官樂官山響和聲效嶽木華寶蔭敷蟠史氏
剬詩輯頌雍容衢壤同歡
(步軍副尉)賈榮祖(年六十四)
聖皇膺寶籙
郅治蒸寰區
昊貺
樂壽洽川嶽呈嘉符
御極五十載壽世疇福敷
優詔宴羣叟臣庶歡聲臚耄耆趨
丹禁珍膳頒中厨禮兼几杖設
恩與金帛俱引年自三王盛典史罕書我
皇迪
前光
溥錫昭鴻模三千耆而艾皞皞歌康衢熙洽洵上瑞陋
彼誇嵩呼
(步軍副尉)佛定住(年六十四)
智慧威神蔭大千衆生極樂溥良緣旃檀叢映祥華徧
薝蔔筵開瑞靄連俯繹(臣)名知戴
佛仰邀
聖澤本同
天八方饜飫醍醐性圓覺光中福壽延
(步軍副尉)郭仁泰(年六十三)
聖世躋仁壽淳風遍海隅昌期數
典協芳讌沭
恩殊六膳頒
瓊府三漿出
御厨甕開晨露煥囊揭早霞敷鳩羽雕爲杖麟蹄餙作
鏤自
天舒燕衎遍地湧歡娛康宇東西闊耆臣大小俱班虬
看夾仗赤雀自呈符霽日祥交泰凝雲瑞合需惟
將瞻就意擊壤舞
堯衢
(步軍副尉)富爾泰(年六十三)
至治昭寰㝢春和物象融三陽開壽讌四海仰
元功
澤被臣民徧
恩頒綺貝豐箕疇衍五福
錫極頌
皇躬
(步軍副尉)鄂碩霍(年六十三)
我
皇御宇五十春
詔宣千叟開嘉宴月正六日華筵陳早梅送馥迎芳苑
下逮蒲襏上簮紳遠集梯航近郊甸
壽世爰多耄耋臣肆筵授几
雨露徧
仙厨六膳多且珍大官法醖清而釅堂上堂下法曲
新夾陛龍旂擁鸞扇歌容下里與巴人貴重未提
及宮絹龐眉鶴髮荷
皇仁垓埏協氣蒸燕衎
慶緒茂衍
福嘏純無疆
聖壽
天錫羡(二韻體)
(步軍副尉)胡琨(年六十三)
祥風藹洋溢春氣漸和煦化日何熙熙八方開
壽㝢
古稀天子超羲軒
詔下引年尚齒上日耆筵舉蓬萊粲高會三千随步武
既奏韶清樂亦廣任韎舞已欣仙液霑衢尊更慶
仙厨頒萐莆此時黃髮快竒逄如鳳在梧麟在圃朱
草萌慶雲覩醴泉溢甘露湑
穹昊集竒珍列史未足敷
皇仁巍蕩敷錫惟繩
祖(小臣)幸際康阜期被澤濡毫敬頌
德施普
(步軍副尉)隆昌(年六十一)
景運超皇古春風漾九衢百僚咸壽耉
天子正都俞下逮兵農徧旁兼象譯俱馮生休養盛河
洛萃疇圖
(南苑防禦)蘇柱(年八十三)
鳳城春曉接蓬萊瑞靄氤氲
壽㝢開鶴髮同瞻
三殿日鵷行齊集九成臺
文謨武略貞元合燕譽龍光典禮該昔日濫榮曾拜
賞于今掞藻愧非才
(原任防禦)三官保(年八十)
條風協琯迎韶年春風已占梅花先
彤閶晨開秩高宴躋
廷介壽羅華顛
一人備福福天下化成
壽㝢春常延算綜甲子數積萬弧見丙丁祥盈千
古稀天子命千叟長生籙記蓬瀛仙朝多黃髮趨廣殿
野有台背參華筵(微臣)駘質任防尉馳驅圖效心
銘鐫征衣曾記兩接戰文鏹優渥沾
恩駢(臣曾打仗二次得賞銀五十兩)八十馬齒尚菣豆(臣告休得蒙恩食半)
(俸)得聞廣樂來鈞天兹辰嘉會洵希覯
五福五代堂新顔
(司炮章京)姜燦(年七十六)
式宴瑶階
異數榮蓬萊深處萃耆英(小臣)職忝陪龍豹快向周
廬舞太平一
賜酺歡洽拜庭中老健猶堪手拓弓一飫
堯尊添氣色瓊膏入髓散春融(二)
(司炮章京)佛爾清額(年七十四)
壽㝢承
天祐吾
皇闓澤饒笙歌傳
紫禁鸞鶴集丹霄禮向春官肅羹随上相調(小臣)叨
賫賞抃舞效衢謠
(司炮章京)李焜(年六十二)
海宇綏豐溥
君王錫羡穰引年開燕飲尚齒序鵷行
軒鏡天同朗
堯樽物共嘗齡從花甲始身到斗辰旁盛事臻成數
深仁積遠慶琯恒開白玉律正動青陽厨萐膏胥沐階
蓂旭正長仰瞻
顔有喜懋典迪
前光
(司炮章京)劉應登(年六十)
皇威遠奮偃戈鋋奉職慚居虎旅先欣值泰交
全盛世普霑需樂屢豐年多珍不數金光草極樂何殊
大願舡
聖壽無疆還益壽合齡廿萬叟三千
(步軍校)丹巴(年六十四)
我
皇仁壽綏寰㝢郅治登三復咸五歲籥開韶宴耄耆徧
飫
堯樽覩虞舞萬方齊效華封祝
盛典煌煌邁前古(微臣)叨秩隸期門曾效馳驅仗
神武竊祿榮邀
愷澤優熙春更荷
隆施溥翹首
天顔咫尺臨卿雲糺縵輝
丹黼
(步軍校)王絢(年八十三)
一生欣蒙豢養
三朝慶遇昇平韜兵日閑
輿衛
賜燕春啟王正列席螭坳之側同扶鳩杖以行何幸期
門小校獲登
廣殿仙瀛
(步軍校)何爾庫(年八十二)
曈曨佳氣藹
鑾坡舞蹈班中樂奏和鶴髮華簮同拜
賜五雲深處頌聲多(一)
彎弓跋馬附鷹揚嘗咏騶虞縱獵場願此年年擕
兕爵舞階長晉
紫霞觴(二)
(步軍校)伊騰(年八十一)
詔重耆英會祥光叶宴温日華舒化㝢風澤被期門
景福偕春永
鴻禧錫類繁叨榮還自慶
天上浥堯樽
(步軍校)馬芝芳(年八十)
鳷鵲晴含三素雲雍容綵仗導勾陳玉鑪香護
龍顔喜金戺班随鶴髮新花外遲遲送銀箭春臺並坐
霑春醼躍馬曾踰瀚海場鳴鑾今到
蓬萊殿青旓兩度繞邊庭翠葆頻年護禁營自幸櫜
弓邀策飲更教扶杖頌
昇平九如天保歌單厚差等百王昔未有堪嗤瑶水謠
歈陳豈羡東都几杖授藩服輸誠古越裳外臣稽
首共稱觴應知
一統車書會萬國昭回日月光
(步軍校)閻達(年七十八)
聖治凝禧日貞符啟泰辰榮河祥籙獻壽曜瑞華新耆
彦籌增海長筵氣盎春沾
恩聯舞蹈(臣)職隸勾陳
(步軍校)佟澤沛(年七十八)
鳳詔頒廷慶協恭首春列宴與榮逄頭銜舊作鈎鈐衛
眉壽新沾
雨露濃烟靄繽紛聯劍佩冠裳蹌濟集球共萬方爭獻
長生頌錫壽先瞻自
九重
(步軍校)劉竒(年七十七)
身世長依宇太和等閒七十七年過
恩光更較春光早節近雲開雨露多(一)
鈞天身到聽雲和入昴遊河未足過七十七年度
春首今年樂事入春多(二一二首韻)
(步軍校)王昇(年七十六)
盪盪
慶霄容容紫闥方洋累載傱風扶轄仰矚
睿化萬物棣通躋之由庚上下昭融盛哉鑠乎隆我耆
耉曰萬之三人輻其輳飲酒樂豈祁祁欣欣洸洸
﨣﨣瞻之如雲欽申
釐祝肹蠁衍溢内恧無華慤抒悃愊
(步軍校)寶山(年七十六)
(小臣)逄
聖世歌詠效康衢竊祿憑刀箭酬
恩愧髮膚欣随人壽耉共集地蓬壺醉飽歡無極長懷
雨露濡
(步軍校)王永登(年七十六)
聖世榮眉壽隆恩及(小臣)欣逄嘉宴
錫正值歲華新的皪梅初放芳菲柳欲春貔貅曾忝列
鸞鶴許相隣玉管徐聞奏瑶觴獲飲醇祥風來
上苑瑞雪潤芳津光寵陪黃髮榮華接
紫宸
熙時方錫福厚澤被無垠
(步軍校)張瑚(年七十五)
律應條風放早梅人依元運上春臺周京燕喜宜
張仲竊忝同斟
介壽杯(一)
長随驂乘護
龍飛入侍
垂旒一綴衣愧乏功能叨
盛典喜随鵷鷺拜
彤闈(二)
(步軍校)孫文德(年七十五)
矞雲爛爛春載陽階蓂六葉騰輝光鳩扶鶴步怡
且肅人瑞麕集朝
天閶八紘九㝢承
恩久飲甘酌醴羅台耉惟
天錫祉
帝用敷壽而康兮旨且有元辰稠疊
頒恩綸又預耆筵式燕新臺莱樂只陳周雅
國慶綿延億萬春
(步軍校)戴起祥(年七十五)
北闕承
恩久南山拜
賜殊鴻行欣在列鳩杖幸同扶酒喜傾仙醖肴看出
御厨普天沾
愷惠拜手盡嵩呼
(步軍校)麻色(年七十五)
壽富多男致祝曾萬方欣覩
寶符膺
體天健合時雍化
五世璇源慶日增(一)
瑲瑲玉佩集
彤墀鶴髮人皆比鳳儀曉和雝雝鳴一一春風初上
萬年枝(二)
(步軍校)賽明阿(年七十四)
雲盡春風出絳霄
鳳樓佳氣鬱岧嶤
古稀景福逄
熙運嘉會歡聲溢早
朝九館羊珠誇洞府三山鼇首詡虹橋何如渥宴懷
慈惠敷錫殷殷仰
帝堯
(步軍校)邱良侯(年七十四)
聖人御極五十載解澤汪洋周海内惇憲隆規重引年
特啟芳筵普
恩賫駑駘飽秣習
天閑馳驅曾預戎行再稠叠叨霑
雨露濃扶鳩得附千官隊閶闔風宣預
賜酺鷺鵷班引偕鳴珮信知蕩蕩本難名萬方惟慶
堯天戴
(步軍校)葉潤泰(年七十四)
愔愔者廣樂聽之和且平鳳凰從風翔崇阿交相
鳴兆民際
盛化莫不歡有生于斯億萬年皆荷吾
皇情盈朝擴高宴矍鑠耆而英(臣)自顧何人懋矣乃聯
名逄時有小草敢比松柏榮
雨露本無偏雖微亦合并
(步軍校)五爾登額(年七十四)
聖心涵造化
錫福慶當陽泰㝢耆英萃仙壺淑景長敷筵輝壽曜
賜斝挹
天香蘭錡參戎隊承
恩列拜颺
(步軍校)巴里克圖(年七十三)
聖皇御宸極純嘏膺
天保
敷錫大推恩張筵宴羣老(微臣)荷
生成自顧同小草執殳備戎行效命播
天討凱旋仗
威棱獲賜朱提寶復欣逄嘉會抃舞均鳬藻萐莆飫珍
厨鵷班依羽葆獻頌厪寸忱共戴
仁恩浩
(步軍校)薩拉(年七十二)
乙帳春初麗寅階日正升祥光黃道合瑞氣紫雲凝
萬古成
嘉會千官得壽稱效功曾後乘受
賞類先登(臣曾得功牌一)虎拜班随後鳩扶杖足憑
九霄齊抃舞筋力更飛騰
(步軍校)何琅(年七十一)
玉律初韶青陽載啟日先旛勝宴授觴几葵藿小
草樗櫟朽齒春風所風向榮階戺(臣)職武衛(臣)身
帝里請祝
聖人
萬年天子
(步軍校)庫德(年七十二)
仰戴
隆恩少壯餘春光普照秩筵初空慚一例弓刀伴學向
彤階頌
九如(一)
瞻
天咸愛近
堂廉自幸身當羽衛嚴從此更希叨鶴俸爲銜籌向
帝廷添(二)
(步軍校)七十一(年七十二)
介壽開
嘉宴耆年沐
雨膏星輝南極近地接
北辰高肄雅歌三捷銷兵戢六韜帣韝陳頌禱敢擬和
雲璈
(步軍校)金大鳴(年七十二)
綺歲春開六日華筵叟集千班簫韶
虞陛繼作靈憲
軒圖迭頒四紀餉沾
天糈(臣食餉五十二年)
九如福溥人寰(微臣)歌舞
聖世鵠立森森珮環
(步軍校)官保(年七十一)
昌期生長幸如何得與瑶筵鶴髮羅列宿環樞
宸極拱衆流趨海福源多期門獲聽神仙曲羽校欣傳
眉壽歌入昴長庚徵
帝瑞會看五老出游河
(步軍校)頓住克(年七十)
闓嘉宴敷韶風熙熙泰㝢承
帡幪鳳紀巡環協河洛
軒齡億萬呼華嵩春祉撰初吉旭景逄方中璚露布如
醴芝山秀成叢列校職微末尊斝侍
法宮
天威定朔漠羽&KR0702;奔走(臣)曾供龍沙戈壁齎函奏健步
晝夜走風騣銀鏐雪璀璨拜捧
天賜臨丹楓(臣出兵差十八次因自軍營齎摺至京馳行七晝夜蒙恩賞賚有加)慶兹
雍穆洽遠徼蕩平
皇路車軌通嘉生遂性物蒙祉燾載所及樂壽同一家
中外聯鷺序
聖人錫福誠龐洪
(步軍校)圖們特(年七十)
吉月孟陬日在執徐載陳醧讌旨酒樂胥惟此羣
老髮之皤然式蒙
天顧有喜&KR1715;&KR1715;足足者鳳般般者麟賓連華木匪物之
珍匪物之珍惟人之瑞
化穆重熙慶絣萬嗣酺樓既設衢尊是同誼靡不浹澤
罔不豐莘莘期門職兹宿衛近
帝之光嘉承
寵惠
(步軍校)勒生額(年七十)
(小臣)今年政七十五十二年糜餉日雕戈出塞憶
前番憑仗
天威授師律合圍六六風雲生(臣曾打仗三十六次)八旗勁旅真
罕匹幾人畫像
紫光閣(小校)愧無功足述(臣曾得功牌九)郊臺再見凱歌還
弓矢載櫜戈載戢近來食粟少防邊老傍
仙厨餐玉粒金盤露滿
萬年枝小草欣榮亦霑濕
(步軍校)孔傳曾(年七十)
於穆我
皇受
天之祜重熙累洽欽繩
祖武躋民仁壽德洋恩普階蓂應春庭萐扇暑(一)
歲紀㫋蒙月正初六迺開
壽讌用錫厥福貴分邸第賤逮蔀屋萬族一家咸臻茀
祿(二)
茀祿伊何黃髮皤皤飲和食德式舞且歌靈壽之
杖以搘婆娑
龍光下賁樂意孔多(三)
湛湛甘露被于貞榦煌煌靈芝産于甲觀赫赫我
皇日月昭煥於萬斯年民莫能贊(四)
(步軍校)七達色(年七十)
玉律啟青陽翕習條風轉
敷錫溥壽祺引年舉
盛典稠叠几筵張燦爛氍毺展耆耋共邀
恩彤墀許遊衍(小臣)年七旬曾預持矛選竊祿荷
生成内顧增慚㥏何期綴鵷行
天厨飫豐腆願附祝
堯篇依
光獻愚款
(步軍校)黃文獻(年七十)
温綍先時降
紫宸蓂開六莢報初旬年徵絳縣人惟舊酒醖黃封味
更新六典歌風開上壽九衢霑露樂陽春嵩呼次
第歡聲應樗散偏欣比大椿
(步軍校)九成(年七十)
景運際洽熙便蕃
錫恩紀光榮逮庶老魚藻賡燕喜穆穆
大廷開肆筵授之几樗材備執戟年已七十矣長叨
太倉粟豢養犬馬齒五十二年來淪肌還浹髓今
復覯
盛典
天顔臨尺咫
渥賫欣預霑夢寐非所企敬誦天保詩華祝繼前軌
(步軍校)邁拉遜(年六十九)
射柳仍彎玉靶弓當時幕府記從戎(臣曾出兵阿爾台一次得)
(受銀賞)精鏐永寶
天恩渥壽斝還沾露醖同共仰
函三開泰宇俯欣吹萬被韶風扶鳩拜手
彤墀上春入酡顔暎日紅
(步軍校)恩特賀(年六十九)
聖神天子允文武(小臣)效命慚貔虎身經大小數十戰
老與期羡三千伍紀
恩稠叠
恩更深春風
紫殿厠華簮從今歲月皆
天錫葵藿長懷向日心
(步軍校)覺奈(年六十八)
左青龍右白虎前朱雀後元武中央天樞運萬古
(臣)參旂校廿八年羽獵皆在前驅前(臣食俸二十八年随圍二)
(十八次)長見
天顔久彊固從容閒暇
控轡絃今隨千叟飲醇酎佳氣榮光彌世宙奎壁文章
角亢壽羽林小星
天闕右
(步軍校)張廷杰(年六十八)
大造公無私陽春乘歲籥
天慈覆中外
德化流廣漠元辰
命行慶
鳳詔頒懿鑠登進三壽朋珍厨甘醴酌忝職依
陛楯許仰麒麟閣拜手瞻
聖人需雲叨宴樂
(步軍校)色爾炳阿(年六十八)
黃道雲開閶闔綺筵人在蓬萊耆耉欣承
慶典
鴻恩渥沛崇垓
壽㝢舉叨厚植(小臣)竊忝深培
異格特超蒲柳爭榮共樂春臺
(步軍校)烏爾青阿(年六十八)
曈曨日上五雲中春滿
層城瑞靄濃遥慶萬方傳舞鳳自榮七校翼
飛龍年依
天壽人常健惠協
皇仁典共逄感戴獨深叨賤旅聯班齊拜
大官供
(步軍校)德祿(年六十八)
昊縡敷貺惟
聖受釐億萬甲子衍是神蓍
雍宫泮水蓀祉蘭祺
天家洪慶遠軼軒羲番番國老暉吉爲儀瓊筵肆設六
葉蓂蕤霞舒文綺露湛仙卮仰被祉福普
示惠慈(臣)惟列校鴛鷺榮隨
天光下臨洪纖畢施拜稽作頌幸際
昌期
(步軍校)七十九(年六十八)
訢誾韶景春舒疊人瑞物華高往牒六幕熙熙化
日長四門穆穆和風協臚頌恭逄
國慶駢
湛恩覃被羣驩愜當年
聖武遠折衝堅昆大宛威稜讋龍沙萬里勒
天聲鐃歌大樂昭戎捷(微臣)曾綰尺五符抽旋左右短
兵接牌頒幕府受言藏欲並雕弧傳奕葉歸來列
衛承嚴更
盛治南諧還北燮簮裾
廣殿耆宴開仙蓂六葉抽新莢鈞韶鳳籟叶嗈喈寶
露觩觥咸鬯浹
聖人申錫無算壽松喬上壽蹤堪躡
(步軍校)達青阿(年六十七)
日麗韶春永風清羽衛閒稱觥随虎旅扶杖入鵷
班壽共依
仁宇祥瞻霽
聖顔欣惟同效祝萬國仰
南山
(步軍校)宜兆鳳(年六十七)
至誠合天德
盛治敷駿厖景慶煥六幕共球聯萬邦瑞符懋圖牒編
紀紛芸江嘉辰宴千叟紳佩諧琤瑽壺瀛延壽籙
香海華嚴幢仙佛不足擬純風格愚惷(臣)職隸列
校兵蘭司矛鏦鮐顔升
玉砌鴛綴依雲杠
温言賜沾洽醇和酌蘭缸願進華祝語仰叶衢歌腔
(步軍校)拜凌阿(年六十七)
(臣)十七歲拜
天恩(臣自十七歲食餉今五十年)半生報稱無可言曾經二十四行
陣
翠䍐前驅十往還牌懸雙繐腰金重(臣曾得功牌二賞銀三十兩)
更以列校侍宴登
九閽筵前露斯湛几上春更温弢弓槖矢適以糜廪祿
幸不衰老儤直堪晨昏祝鳩扶杖非等倫(臣)以筋
力答
至尊吾
皇億萬斯年御區㝢(臣)陪虎旅鷺序長侍
金馬門
(步軍校)五達塞(年六十七)
瑞協瑶圖淑氣和
堯厨萐莆沛恩波三千合奏長生曲總是星雲燦爛歌
(一)
燕設傳柑佳節前鵷鴻隊裏序耆年
恩深直是符
蒼昊一氣
洪鈞轉八埏(二)
(步軍校)諾爾泰(年六十七)
一色麟衫映日
萬年鳳紀開春瑞啟六丹蓂茁祥隨三素雲臻
慶典周敷四海拜
恩再倍千人
聖德備隆穹宇壽官亦詡(微臣)
欽定千叟宴詩卷十三
