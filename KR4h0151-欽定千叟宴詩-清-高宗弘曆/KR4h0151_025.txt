欽定千叟宴詩(乾隆五十年)
卷二十
預宴八十八人詩一百首
(護軍校)富桑阿(年七十)
臨郊臺在廣陽四出陛千步場繚紅墻森寶坊
帝車蓋位中央此是
功成
郊勞處辛巳丙申行兩度崑濛已縶狼貙頸笻莋盡掃
蚳蝝戸策勲憑
廟算揚武仗
天威將軍抱
膝見戰士解鞍歸歸來大宴
武成殿(臣)叨列校曾親見
手親賜爵盤賜金凱歌聲裏春風扇今日耆筵禮如昨
昔也赳桓猶矍鑠惟將豳雅兕觥歌換却軒轅棡
鼓樂
(護軍校)老格(年七十)
純嘏卷阿詠梧棲與鳳喈高年環菊水嘉宴啟蘭階魚
麗物維有
鴻圖福孔皆華緌逮蒲襏濛渤一時偕(一韻體)
(護軍校)穆忒布(年七十)
韔厥弓納厥矢趨走桓桓稱虎士生逢
堯舜治垂裳列校何當上金戺四海
榮光照不偏都歸
仁壽境輪前射熊由鹿強而力牧
賜何知七十年即今拜舞歌
湛露更億萬年當幾度歸鞍拍手笑洪厓
深恩自是(臣)遭遇
(護軍校)八十五(年七十)
蓬壺春晝景遲遲庶老懽承
錫福時日上觚棱旗影漾風和閶闔樂聲吹分羅綺席
龐眉集環侍
彤廷皓鬢垂抃舞共欣逢
有道(小臣)長此慶融怡
(護軍校)揚武(年七十)
玉律回條風煦玉燭條璇儀撫青陽左个開六莢
仙蓂吐
五十龍飛衍慶長三千鮐耉
施恩普列席徧階除傳餐盡簪組
寵頒更未央殊珍出
内府猗歟休哉
五代五福
天子萬萬年蕃釐邁千古
(護軍校)高住(年七十)
日華仙掌曙光妍
廣殿松雲映倍鮮已是
王春頒慶典更光人日啟初筵
羲軒上嫓乾坤壽黃綺同推伯仲年禁旅歸來誇
賜酺彎弓躍馬尚如前
(護軍校)武英(年七十)
錫福耆筵盛熙春泰宇昌
一人膺
景貺千叟洽
恩光珍饌瓊瑤列仙班鵷鷺行(小臣)同獻曝願進
萬年觴
(護軍校)鄂德(年六十九)
聖治懿美春和普協
慶衍一堂
祥開萬業
右文化興引年
恩浹敦隆茂典春維孟月秩秩瓊筵皤皤黃髮玉杖金
樽霞漿雲液(臣)慚虎貔幸備行列六度馳驅凱歌
駿烈月滿彫弓風迴紫埒式仰
乾行載霑
需澤饜飫鼎烹追陪耄耋圖應芝莖瑞敷蓂莢羣生㴻
濡稽首懽悦
(護軍校)伊立善(年六十九)
典隆惇史紀膠庠瑞集
彤墀
帝澤滂河玉洛國
仁者壽郊麟藪鳳
聖人祥金莖渥浥三霄露玉殿濃霏百和香竊幸豹班
偕鷺序會踰鴈蹟效鳬翔前驅霜刃摩天迥振旅
鐃歌入塞長侍鵠行分中壘技盤鵰秋扈大畋場
功牌又荷銀牌
賜凱宴還逢
恩宴張翹望嵩高齊
寶笇合辭稽首奉
君王
(護軍校)托寧阿(年六十九)
於鑠
皇功怙冒萬方環海内外煦育樂康仁漸義摩化成道
久維五十年慶逢春首仰符
聖祖曠典重舉吉日丙辰樂此樽俎金舄赤芾大都小伯
皤皤庶老罔不逾格歡動
闕下衆萬是瞻嵩呼華祝宣達衡閻(臣)備羽衛忝伺
鴛行葵藿傾誠以晞朝陽仰惟
帝治高明博厚且以悠久億萬萬夀
(護軍校)關明(年六十九)
懋典均霑日榮分翊衛叨建牙慚部錄尚齒得
恩褒仗列參隨鶴筵依矗駕鼇春風長入隊儤日看揚
鑣
(護軍挍)富慶(年六十九)
長年卜吉兆璇圖
寶祚凝庥
御紫都瑞靄絪緼融淑景祥風煦嫗洽寰區
聖人壽合軒轅紀
郅治隆超大禹謨文化覃敷周月竁威稜遠播拓星弧
氣從龍虎交成泰格及豚魚信久孚皥皥春臺徵
豫順熙熙
壽㝢啟恬愉(微臣)敢道勝持戟壯歲會叨許執殳逐隊
年深習超距匪頒歲稔濫吹竽合簮徧召華裾集
委珮還同赤舄俱碧砌花明陪鵠立瑤階雪霽效
鳬趨兕觥滉漾相將醉鳩杖聯翩亦共扶竊幸羽
林逢
慶典欣歌順則繼封衢
(護軍校)住格(年六十八)
錫福書正月充庭盛禮容雲霞高捧嶽鸞鳳總巢松鈞
奏韺䪫協
天杯雨露濃鷹揚胥虎拜三祝效華封
(護軍校)富海(年六十)
閶闔新開淑景長置身尤喜近
龍光曾持豹尾迎春旭屢扈
霓旌拂曉霜鳩杖盛於九老會鵷行同進
萬年觴要知舉世登仁壽不獨弧占
黼座旁
(護軍校)巴彦德(年六十八)
甲乙東皇長養春長生歲月是
天恩老人已向丙丁見壯士會於戊巳屯(一)
星映長庚瑞彩繁辛盤先日戴銀旛暫離執戟持
壬爵象比横戈父癸尊(二體十幹)
(護軍校)達蘭太(年六十八)
嘉會舉
昌期耆英茂翊贊春風淑氣和旭日景雲焕
鴻恩逮牙校綴行拜
春殿馬齒慙食粟鮐背榮燕衎
錫福類斯同豈有竒功冠惟祝
聖壽長萬國戴以忭
(護軍校)經文(年六十八)
聖治符
前烈
天恩寵大年黑衣仍入隊
丹陛許隨肩洛社傳佳話香山有列仙何如今日會
玉殿敞華筵
(護軍校)常安(年六十八)
鴻庥駢集耄耆朝
壽㝢閎開八極遙薰律和先聽玉漏衢尊飫復酌仙瓢
千筵分列依魚藻九奏同諧叶鳳韶(臣)憶從戎韜
甲後冠裳雍肅拜
重霄
(護軍校)福德(年六十八)
南山雅詠樂臺萊何以春風盛宴開光國基邦同在列
聖皇曼壽錫耆台(一)
壯歲驍騰愧佽飛天閑豢養沐
恩暉從今名注長生籙親飫宜春德酒歸(二)
護軍校吉韶(年六十八)
伊古聞優老何如
聖代榮
兩朝符盛軌千叟集元正厨萐和方扇衢尊酌自盈嵩呼
參雅奏洛會陋耆英玉燭祥光協金芝瑞草萌禮
交墀上下樂暢簴縱横唯以人長壽為徵世太平
稱詩賡
泰運鸑鷟共和鳴
(護軍枝)彌陀保(年六十八)
昊縡眷有德純嘏惟
皇躬太平
御宇五十載覃施中外
仁恩濃耆筵列玉陛清醴浮金鍾奏鳳管鏗鯨鐘八珍
絡繹羅鮮醲千叟抃舞同呼嵩
一堂五世茂隆古
萬年壽㝢方延洪
作人雅化首太學橋門環聽
親臨雍史奏德星聚書占日再中青雲紀干吕吹萬來
協風年榖順成八蜡通河海清晏車書同願偕擊
壤衆含哺熙
堯封
(護軍校)富爾渾泰(年六十七)
聖德廣被
皇仁遍該羣倫覆載庶品栽培
國慶熙洽天光昭回宴開
螭陛春臨斗魁域内千叟喁喁其來以倍以三為國
臺萊
仁壽金鑑照世玉杯班分鷺序頌滿麟臺抒忱樂
聖堂哉皇哉
(護軍校)三達塞(年六十七)
當年錦帶佩吳鈎氣壓天弧上敵樓一自洗兵登
壽㝢瓊漿快飲數春秋(一)
丹詔新傳
鳳闕來筵開仙釀佐春臺遙瞻鶴影紅雲外海屋籌
添
萬壽杯(二)
(護軍校)伊林(年六十七)
聖皇建極福禄是宗象徵景老世等羲農矞雲春麗湛
露晨濃上儀懋舉
天澤斯鍾酒人尊設庖正殽供羣耆頒斌億載時雍臣
職列校幸預陪從紀之惇史夐古希逢
(護軍校)格楞太(年六十七)
雲開閶闔燦光華玉斝金尊共拜嘉
聖德誕敷洪錫福歡承湛露
澤無涯(一)
惟
皇建極壽而臧瑞集三多慶衍長酒醴笙簧新
惠普千秋嘉會軼虞唐(二)
(護軍校)西蘭泰(年六十七)
東風吹嶰管
紫殿藹珠暾春到
黃金闕人歌碧玉樽螭頭頻獻
壽鶴髮盡承
恩陋彼昆臺叟徒遊太極門
(護軍校)達子(年六十七)
紫極森天象黃雲捧
帝車職從施互柝
恩許近爻閭王會呈圖後耆英預宴初嘉祥千古集吉
慶
九天儲人以
昇平壽春從愷樂舒歡依嵩華頌
福滿範疇書拜舞
龍光下欣榮馬齒餘羅鳩會上獻
渥賜幸何如
(護軍校)巴達塞(年六十六)
川珍岳貢星如瓜古來紀載詞何誇我
皇以人為上瑞生齒涵育浩浩真無涯
五十年如一日千萬國為一家華胥樂土戸可封廪高
黍稌園桑麻期頤耄耋難僂指壽人壽世如庖媧
方春
詔啟千叟宴公卿庶士咸拜嘉醴芳肴旅列
丹陛應田編特懸崇牙
當軒手賜爵齒乃並重較之三代養老
恩尤加惟
皇法
祖慶滋溥羣生鬯達抽萌芽盈庭稽手拜且舞益信
凝庥茂祉超勲華
(護軍校)花尚阿(年六十六)
錫慶筵開集鳳鸞祥輝糺縵望雲端長庚太乙微垣拱
員嶠方壺福海寬胥奉
天光瞻
穆穆忝居禁旅列桓桓鐃歌朱鷺曾擐甲
法駕蒼龍憶負蘭蹀躞近知糜月俸氋氃老覺愧霜翰
已欣捧日隨耆耉兼喜流霞酌大官從此仙籌綿
甲子萬年嘉會
澤常漙
(護軍校)克星額(年六十六)
景運中天五十春陽回玉律慶兹辰
九重錫福臨丹極千叟臚歡覲
紫宸醴挹仙尊浮沆瀣樂陳華瑟叶韶鈞牌鐫養老霑
恩渥共頌
鴻龐福禄申
(護軍校)福克精阿(年六十六)
帝德彌六合雨露春風含千叟集瓊宴百僚齊盍簮方瞳
垂鶴髮一一趨䟃𧽼幸備虎賁列叨依
華蓋函景星舒彩耀慶靄凝赤曇祐此下國人年壽皆
喬耼樗材敬瞻就肄禮餐和甘自今億萬歲歲歲
歌
恩覃
(護軍校)額倫太(年六十六)
元正上日春始和雪晴鳷鵲風光多耆筵逮下備
恩禮藹藹吉士從卷阿恭逢
國慶
萬年壽豹尾班中效奔走承露寧誇綬帶囊鈞天自叶
琅璈奏麤材老作司武官敢詡貔虎稱桓桓雲旄
仗下升功格天策軍中隸將壇(臣前後出兵接仗得功牌二)昔
時穿楊意輕遽歸來執戟蒙
殊遇日華當
殿禮初成天保作歌名自署挽弓盤槊愧無文榮耀
今瞻五色雲翠葆華芝光影裏鑪烟壽字篆成文
(護軍校)蟒哈那(年六十六)
鶴髮三千鵷鷺聯春祺
普錫浩無邊傳柑節近分仙果入律風和繞瑞烟虎旅
昔會隨票姚(臣出兵一次接仗三十次蒙恩賞給功牌)
螭㘭今幸接彭籛耄耆共荷
天顔喜拜手瑤階頌
萬年
(護軍校)額爾登布(年六十六)
運超邃古
重熙洽瑞協春正介祉蕃仁壽萬年開
帝宇鳳麟五世衍仙源棣通令節皆涵澤詄蕩
天門各就暄盛宴
特頒臣逮庶舊章載舉
祖貽
孫螭頭携杖皆鳩健堂下稱觥有虎賁聯句已聞超漢
殿
手卮遙見
賜堯樽春臺協氣昌昌集上苑韶光冉冉繁到此信知
天廣大航瀛梯嶂共乾坤
(護軍校)布勒庫(年六十六)
玉琯調陽律文墀萃廣筵趨陪千叟後拜舞
一人前仙醖浮花露
宸章麗錦箋願賡魚藻詠愷樂遍垓埏
(護軍校)烏爾衮太(年六十六)
蹕路屢隨
玉輦戎行亦預金川微勞暢沐
膏澤懋典榮登綺筵仰覲
龍光悦懌欣偕鷺序蹁躚春臺齊獻三祝瑞㝢崇臻
萬年
(護軍校)哈豐阿(年六十五)
南弧叶慶輝星街耆年
錫福樂孔皆金醅玉饌登衎衎
彤廷儀舞鈞韶諧臣慚駘質充虎旅許隨鵷鷺初筵
排憶昔戈鋋震撻伐揚
威干羽瞻
皇階微勞蒙
眷賚鏹渥征衣初脱腰銀牌
盛朝日月積煦嫗猶誇強健舒筋骸
隆儀上越萬萬古醉飽長沐
恩無涯
(護軍校)穆克登額(年六十五)
重豆筵初啟三陽日乍舒
君恩隆夏屋(臣)職忝周廬祝擬如川至詩賡零露湑涓
塵虚報稱糜禄卅年餘
(護軍校)巴彦布(年六十五)
瑞旭曈曨寶宴開肩隨鵷鷺到蓬萊綴班禁衛真
多倖
許入耆英會裏來(一)
微勞甄錄記從戎(臣出西路兵三次打仗三十二次仰蒙恩賞功牌)敢
紀臣功總
聖功今日鐻鍝垂白髮回城伯克坐還同(二)
(護軍校)常在(年六十五)
壽㝢人皆壽春臺物與春紀年符太乙諏吉此芳辰宴
識
龍顔喜
恩頒虎士均隨班歌既醉稽首頌駢臻
護(軍校)明亮(年六十五)
福來備
恩下覃
宸樞極北壽極南木公東以朝婉姈西以參
金枝五葉靈椿涵四海熙熙和氣函聿五十載春潭潭
(臣)以一介瞻望升龍縿
天威不破鏑往與從軍暴已戡(臣曾隨征金川)歸奉豹尾隨驂
驔屢見
湯網四面寬其三(臣随次圍十四)
詔有耆英會儀度(臣)未諳(臣)氣尚壯髮未䯶亦知瑞呈
銀甕山之谽當此春光酣歌洋洋樂且湛
(護軍校)伊昌阿(年六十五)
皇極錫福斂
聖躬瀛海比算嶽比崇
龍紀五十沛闓澤漸被六合超鴻濛祥雲日捧榑桑紅
鈞天韶奏聲融融瓊筵列坐春正綺湛湛蕭露猗
猗桐梨顔秀眉方綠瞳揚觶洗爵拜舞同職忝列
校厠星衛周廬徼道依
丹楓前驅玉䭾馳錦騣(臣隨次圍六)歲糜玉禾廪給豐幸兹
榆景
恩特被長近
天顔祝華嵩
(護軍校)烏凌阿(年六十五)
建極維
皇榮開天閶俾世克壽既壽而臧環階翊序千叟濟蹌
百年陶育普天汪洋率土偕樂春祺聿昌彭籛李
耳夾侍
陛旁紹古之作守史之藏
帝顧三千錫以煒煌莆厨露甕天日化光遹來雍容鳳
苞麟祥(微臣)何幸預此鴻龐皓髮稽首虔效賡颺
(護軍校)六十七(年六十四)
亨衢酌堯樽飫霑忘
帝力樽在太和先衢占王道直醇醲洽四海蕩平周八
極
國慶五十年蹈仁而飽德遹兹嘉宴傳榮向
丹墀側千巡爵無算拜稽
天咫尺何以擬
崇深瀛周嵩華嶷何以答
高厚愛戴踐厥職
帝壽億萬年
鴻庥溯開闢(臣)效耆筵歌傾愫表衷赤
(護軍校)達冲阿(年六十四)
早春佳氣滿瓊臺介雅歌中
壽㝢開西苑舊曾依
日月東瀛今願作尊罍衣
頒華藻從天降杖拂靈鳩繞
闕迴莫向瑤池誇侍讌白頭今已到蓬萊
(護軍校)富明阿(年六十四)
旭景轉鴻龍春韶藹
九重壽人承
渥澤
天子賜歡容玉篹雕盤列仙醽寶露濃三呼羣進祝寰
宇荷
陶鎔
(護軍校)春山(年六十四)
赤墀上下序西東鶴侣鵷班拜
賜同磬管鏗訇觴斝浹春臺一氣接鴻濛(一)
健誇華髮挽雕弧列隊分營捧瑞圖春色渥丹天
際滿三千羣裏飫仙酺(二)
(護軍校)石禄(年六十四)
旭景長筵啟分班侍
玉宸酒行惟益夀花發是恒春五緯祥符叶三霄瑞靄
新仙笻人捧
賜欲策且逡巡
(護軍校)七郎阿(年六十四)
晴輝
朵殿移春仗瀛海雲紅日初上筵開千叟近
瑤階露靄三霄下仙掌金吾勁旅韔弓歌羽林星叨
金叵羅講武承平邊事少護軍屯授
聖恩多多年既廩糜天禄瀚海天山盡臣僕露版惟傳
馘獻雙功牌曾許腰懸六(臣曾打仗三十三次得功牌六)飲至方
當壯盛年迄今白髮生華顛挂弓不設承兵錡脱
劍羣趋
介壽筵
君王偃武真神武億萬斯年受
天祜願將彤矢作春籌細向金壺玉壺數
(護軍校)道保(年六十四)
九有山河
壽㝢寬衢歌巷舞盡臚歡鶴鳴霄漢松生嶽
雨露滋培一例看(一)
鸞書疊賁煥龍賓
詔集耆英宴
紫宸欲酌滄溟無算爵醉聆仙樂奏韶鈞(二)
(護軍枝)富魁(年六十四)
養老始虞庠三代禮可數
聖祖舉耆英曠典超前古我
皇景祚長引年重
繩
武孟春廣宴開千叟瑶階聚庶老荷
鴻恩
一人篤天祜臣託鵷行末盛事快親覩春臺布陽和晻
靄八埏普
(護軍校)和尚(年六十四)
珍符協運太和翔
福偹箕疇吉祚昌廣讌滿庭霑沆瀣並容禁旅覲
龍光(一)
晨開閶闔瑞烟霏貳膳時饈飫
賜歸曉箭傳聲晝漏永幾行華髮被
宸暉(二)
(護軍校)大成(年六十四)
睿聖握箕範九五開昌期巽風既翔洽
離照方
重熙百年洽禮樂六幕登期頤嘉與兆人共笙簧式燕之
練吉月太簇六葉仙蓂蕤禮遇邁虞廪元音追伊
耆鵷鷺紛在列
恩許頍弁隨恭惟
神武略綏定西北陲折衝二萬里不越樽俎為(臣)昔效
微末左右大將旗(臣出兵接仗四次給有功牌)
太平燦珠鏡屯衛隨熊羆寧知桑榆景駐以瓊玉卮
願效媚兹祝
大德承蕃釐
(護軍校)塞沙布(年六十四)
詄蕩開閶闔耆筵
錫福多
堯尊欣獻酢
舜善睹駢羅衎衎承嘉樂熙熙洽太和幸隨鵷鷺侣蹈
舞共賡歌
(護軍校)玉住(年六十四)
慶典開庥祚
恩綸被比閭春城融北斗化宇洽南車叶律薰絃奏凝
和瑞莢舒
鴻禧延晝永鶴算引年初奠斝榮三壽陳詩頌九如歡
深同鎬宴歲歲奉
皇居
(護軍校)那音保(年六十四)
矞雲垂景星燦恒春光華旦復旦玉琯祥符呈瑤
階仙莢絢上壽中壽添海籌國老庶老分鶴算鳬
趨濟濟資鳩扶虎拜一一聯魚貫綺席承
光榮錦筵樂宴衎飲和食德
恩波流(小臣)抃舞歌糺縵
(護軍校)兆泰(年六十四)
大聖撫寰宇玉燭道交泰春酒萃耆耉
膏露溥中外朝端黃髮臣野際方瞳艾虎旅集桓桓鴻
班多藹藹陪臣汎東瀛新隸馳西䭾覆載皆同書含
生慶嘉會拜手侍賡颺羣歡
聖恩沛
(護軍校)六十九(年六十四)
萬景開
黃屋千官拜
紫微龍墀春浩蕩燕禮日光輝酌酒金莖泛聽歌玉屑
霏(小臣)慚矍鑠同得奉
巍巍
(護軍校)五爾青額(年六十四)
執戟依
清籞瞻雲識
聖顔職同仙島吏榮列大酺班春藹
堯衢裏人酡
舜陛間
螭頭羣奉絳鶴髮共忘斑璧彩三垣麗珠光列宿環
自天霑
渥澤身到閬瀛還
(護軍校)額爾竒善(年六十四)
隂陽迭運天道以成暑寒温肅四氣呈剛柔互體
地道以平燥濕遲疾八極并
皇乘
天運統地九紘合清寧德協以貞人有仁義秉之以生克
遊其宇壽乃閎仁陽剛配義柔隂迎合為一際散
萬萌以育以正是經是程
皇溥福德錫岳瀛億兆熙熙三千英英宴隆
國慶嘉且亨北斗斟曜東華舒衡合天地
壽悠久徵
(護軍校)亮德(年六十四)
羲爻莢盈萬大衍實肇始
聖祚萬萬年五十數初紀
帝壽邁古皇兆民盡齯齒和甘風雨調糺縵星雲綺耆
耉
錫燕飲魚麗多且旨舞蹈偕賡歌羣瞻
天顔喜
(護軍校)竒郎阿(年六十三)
曼壽凝休祜
彤宫敞壽筵淳風敷億兆皓叟萃三千鯢齒霑
膏渥螭頭拜
賜偏熙怡遊
化宇鼓腹徧垓埏
(護軍校)海惠(年六十三)
西濛入曜久韜戈豢養星廬
渥澤多齊向雲階歌綺歲條風㬉護
萬年柯(一)
錫爵壬林俾壽康
聖皇世宙藹春光筵前抃舞延齡酒芝草瑤花赩翕香
(二)
(護軍校)福保(年六十三)
南山頌九如北闕擬十洲敬以升恒頌猥同麟鳳
遊分營鞏玉燭列衛環金甌蓂階敷曉莢斗柄臨
春陬
彤庭普祝鯁瑤砌容扶鳩駢蕃
錫有殊汪濊
恩難酬嘉會越千古卷阿萃歌謳
(護軍校)天保(年六十三)
積照無邊
帝德春
九重丹殿日華新軒皇氏族周藩甸都是神州樂壽人
(一)
來河濟濟集喁喁映席聯墀鶴貎同今日
太平耆壽宴三千桃實又花紅(二)
(護軍校)德成額(年六十三)
時平瀛海靖無塵虎旅閒惟奉
帝闉列校不煩屯戊巳長年無事守庚申延洪
壽㝢開璇籙優渥
恩波出
紫宸内府飣盤大官醖敬持克食餉周親
(護軍校)全保(年六十三)
光開南極象昭回玉瀣香浮介壽杯祝嘏幸依
天闕迥卿雲五色繞蓬萊(一)
蓬萊不是海中居
帝賜仙源碧玉壺瓊杖瑤臡珠貝篚春風赩爍滿黃圖
(二)
(護軍校)舒魯(年六十三)
泰莢緜
宸算祥源彙
聖祺三多欣效祝九有慶均禧渗漉甘膏渥融怡淑晷
遲耆年霑
闓澤拜手頌春墀
(護軍校)胡圖禮(年六十三)
愔愔廣樂奏于軒楹秩秩耆叟飫于罍罌既飫仙
醴式聽和聲上陳象緯景慶昭明下協昄章輪廣
縱横中宣樂壽悦豫豐亨
天子之德既超韶英
天子之壽實邁咸莖羣臣侍側為耼為彭匪芝术餌匪
歲星精曰惟
仁壽達于寰瀛既飫仙醴福禄來成式聽和聲既和且
平
(護軍校)韓德(年六十三)
瑞靄浮南極
昌朝慶典新三陽方啟泰六幕並熙春星衛依
光近耆齡拜
賜均稱觥歌
曼壽保佑正重申
(護軍校)達來(年六十三)
至聖法天行健
大君錫福無疆蓍策初衍五甲樂愷同歌萬方多男遠
超堯祝尚齒盛軼虞庠率土共依
仁壽惟霑
沛澤洋洋
(護軍校)隆安泰(年六十三)
扶鳩濟濟集
天閶獻歲纔陳柏子觴麟兆嘉祥歌履德鳳銜
恩綍韻歸昌
九重燕樂韶華永四海昇平壽耉長際盛飲和身自健
况陪虎拜仰
龍光
(護軍校)德太(年六十三)
職忝材官列承
恩嘉禮陪瓊筵諏日啟
玉殿
賜酺來戰績蒙甄錄鐃歌記凱回普天同慶祝
壽㝢共春臺
(護軍校)孫章阿(年六十三)
人歡綵勝映曈曨宇浹新韶綺席同圃有華平凝
曉露厨開萐莆涣春風得親
黼藻顔逾渥為聽笙簧耳倍聰自是
天家覃渥澤慶光浩蕩接鴻濛
(護軍校)新福(年六十三)
春融湑露濃風和慶雲見薄海被
文思
殊恩逮武弁菲材猥芻秣積歲佩弓箭列隊扈
星騶陳力隨雲甸翠幕迤春光
彤庭值華宴榮分
舜陛羹飽飫
堯厨膳酡顔心共丹鶴髮春同絢勉旃勵戎行延齡荷
天眷
(護軍校)關保住(年六十三)
壽㝢開皇極耆臣宴
紫微近
天瞻曲蓋望月憶長圍七萃騰歡遍雙南拜捧歸白頭
霑九醖德曜現祥輝
(護軍校)福清阿(年六十三)
楓陛耆年萃新韶
愷澤敷裳華同鎬邑酺燕邁東都日暖仙蓂葉春遲玉
箭壺届期黃瓚集先日翠茵鋪列校名偕上周旬
齒正逾何期榆柳質得近苾芬爐渥澤
天顔喜熙陽物性孚試聽衢巷裏歌頌起喁于
(護軍校)三鼎(年六十二)
鳳琯初開太蔟龍華正集旃蒙玉燭四時有曜珠
曩萬載長融溥需雲於光泰暢豫樂以亨豐為問
圖書肇啟孰嫓
帝治龐鴻
(護軍校)冨英(年六十二)
晴曦明
紫禁
錫宴會昌盈仙籙松喬並祥烟劍珮迎殽烝羅棐几醽
醁泛瑤觥醉飽
恩施渥葵忱向日榮
(護軍校)七順(年六十二)
重熙慶運日華在午黃髮雍容同遊
化宇仰惟
仁皇典隆尊俎紀瑞駢聯我
皇繩
武集三千人鳩杖華組臣職列校前驅負弩榮效鳬趨鼚
鼓軒舞
澤渥昌期道光隆古洛社香山曾何足數樂壽洪
敷懽騰率土
(護軍校)興泰(年六十二)
長庚朗朗耀珠躔黃髮分行
玉陛前雨露並霑
天上賜咸韶合奏頌聲連(一)
鹿歌苹野鳳翔梧欣飫珍厨捧爵觚小草寸荄依
聖日引年一例杖同扶(二)
(護軍校)福禄(年六十二)
祥開
壽㝢炳弧南
敷錫耆筵樂且湛老者安之
宸念愜物其多矣
聖恩覃騰歡詎祗香山九獻嘏還同華祝三蒲海蔥山
皆
幬内欣承
湛露共濡涵
(護軍校)八十太(年六十二)
執戟五十年聯班趨
禁籞異數沐
恩施筵開鵷鷺序
軒皇親賜臨八伯齊拜舞(小臣)八十太綴職領隊伍亦
以犬馬齒積年叨豢糈受
賜隨耆英瑤爵春風舉賡颺慙非分稠渥拜
天語
(護軍校)圖克唐阿(年六十二)
憶昨
天聲展曾隨虎旅行微勞矢報淺嘉宴被
恩長仙膾金盤列瑤尊玉體香白頭欣拜舞虔頌
聖當陽
(護軍校)沈德(年六十二)
海宇春和初轉
九重錫賫新霑堯鍾舜榼歲舉臯颺䕫奏長兼欣
寬大詔時下祝
億萬壽人添(小臣)稽首再拜黔黎共樂養恬
(護軍校)伊常阿(年六十二)
垂衣洪泰運授几遍耆筵宴
錫千官集
恩隆列校偏螭頭容接武豹尾疊差肩忝附從公末歡
歌在藻篇
(護軍校)竒斌(年六十二)
丹詔先春降九霄
彤庭高會讌羣僚
恩光下濟環瀛闊惠靄真同瑞露饒縹緲鳴球仙樂奏
氤氲瑞鶴
御香飄令儀式聽歌豐草燕笑追陪詠蓼蕭編籍詎論
唐彍騎策勛奚羡漢嫖姚承
恩一例浮三爵列校邀榮荷
盛朝
(護軍校)富爾紅阿(年六十二)
日月曜升恒河海協清宴景運集亨嘉引年徵
鉅典
仁輝閶闔開淑氣鴻鈞轉春臺喜共登
壽㝢慶長衍(微臣)歌既醉
萬福頌繁演願告環瀛中
恩波流萬畎
欽定千叟宴詩卷二十
