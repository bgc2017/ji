欽定千叟宴詩(乾隆五十年)
卷六
預宴九十四人詩一百八首
(參領)劉嵦(年六十三)
史册饒他莫並肩我
皇文德洽垓埏
四編詩集瀾觀海
七閣全書日麗天學啟塞垣塗二萬
講臨璧水士三千舜歌堯戒豐岐鼓
史册饒他莫並肩(一)
史册饒他莫並肩
武功赫濯震無邊
一人睿算成三捷兩度
鴻勲速五年闐璧宛駒爭貢篚崑邱濛畎熟屯田軒皇
棡鼓成湯旆
史册饒化莫並肩(二)
史册饒他莫並肩
功成
治定倍寅虔
六飛屆處勞
廵省
七袠開除厪惕乾課雨占晴與民共
宵衣旰食以
神全盤銘又日書中昃
史册饒他莫並肩(三)
史册饒他莫並肩即論此會
盛謨傳三千餘衆民猶子百九四家孫抱元數溢期頤
師博士里逾八萬隸司天
膺圖五十京垓積
史册饒他莫並肩(四未恭衍首尾御製詩句作吟體)
(參領)王法(年六十三)
頒春開渥宴
錫福逮羣臣藻樂周京詠雲書太史陳徧行酣法醖
賜坐耀華茵長養資微末陽和仰
大鈞
(參領)希布禪(年六十三)
九五
龍飛五十年引年典重叟三千五雲捧日朝凝闕五緯
連珠夜合躔建
極五疇推禹範遊河五老慶
堯天萬年
帝德咸超五
五福堂徵萬福綿
(參領)能泰(年六十三)
上
殿稱
萬歲北極捧星辰南嶽配朱鳥佳氣日氛氲東岱雲峰
起西嶽崚嶒竦處尊
聖夀宜過一萬春今春喜氣滿乾坤
閶闔晴開詄蕩蕩
御厨絡繹送八珍和風日冲融八荒開
夀域湛露即歌詩感激動四極壯哉崑崙方壺圖神仙
中人不易得羣仙夾翺翔葵藿傾
太陽如澠之酒常快意老極老人應夀昌(集杜甫句)
(參領)福星泰(年六十三)
參領(小臣)福星泰夙備戎行瞻華蓋耆齡忭舞飫
星厨
天子萬夀恩初沛憶昔轉戰依
廟算大槊在手長羽帶雷輥一百二十場憑仗
天威拓無外(臣北路用兵接仗一百二十次)懸牌鏤伐錫師中軍歸宿
衛隨
飛龍鳳凰在阿華平茁雒常遠羾拘彌通安于盤石夀
旗翼
車駕觀饗酣春風(臣)泰紀
恩
恩重重欣此復預遭何隆
常泰(年六十三)
春日載陽合宫總章卿月民星壤慶廷颺煌煌矞
矞濟濟蹡蹡酌彼康爵純嘏爾常
帝齡錫羡瓜瓞集慶協風吹萬
渥澤溥洋(臣)叨
禁衛軍旅昔襄蠶叢峩峩岷源湯湯
天威赫濯弓矢允藏參旗井鉞袵席寧康
詔預嘉宴
光寵浩穰願申悃祝
福夀無疆
(參領)依爾通阿(年六十三)
憶逐貔貅喜奏功昔年邀
賚感
恩隆(臣食俸餉四十八年屢次出兵打仗得功牌六箇蒙恩賞賜銀兩)耆英會後羣
趨拜榮幸徒慙豢養豐(一)
恭預華筵樂未央天時人事共韶陽惟同四海歌
堯日春正長時日倍長(二)
(參領)琳昌(年六十三)
化日啟
熙宇
瓊筵飫上珍大千同飽
德凡百本依
仁長養風常茂敦龐俗自淳兔置慙皓首快覩茁葭春
(參領)都爾松阿(年六十三)
浹日韶光暖律新禮筵康爵喜初陳共瞻
渥澤真如海普散寰瀛總是春千叟期頤徵瑞聚一廷
喜起拜
恩均齡餘周甲花添綺胄衍宗潢派接銀捧出
賜珍膏湛㴻賡來
藻翰韻璘彬分行竊喜陪鴛鷺普讌曾叨接鳳麟瓞衍
綿瓜符遠慶豐歌有芑繼昌辰萬年樂愷超周雅
雅化還欽夀作人
(參領)薩爾泰(年六十三)
聖德符乾運嘉筵協泰交引年趨
北極尚齒軼東膠石凍分仙醁蒲風扇
帝庖端辰三始節
内法八珍肴
賜杖鳩延嗉聞韶鳳振苞
重熙敷錫廣異數逮衡茅
(參領)那彦泰(年六十二)
春風砌敷蓂莢曉日闕啟芙蓉拜
衮欣隨百辟呼嵩共仰
九重夾陛雲璈響徹傳杯玉醴香濃何幸年才逾甲叨
陪
賜讌雍容
(參領)肇慶(年六十二)
盛世庥光集
熙朝德意將引年知有慶介
夀頌無疆芬苾中厨出輝煌
御宴張冠裳看肅肅鏞鼓聽鏘鏘禮遍東西陛
恩周上下庠鳩扶新
賜杖虎拜並傳觴喜氣承
三殿歡聲逹九閶(微臣)歌既醉蠡管愧賡揚
(參領)明福(年六十二)
融風協青律蠲吉維孟陬欽瞻
景福繁大小來共球皤皤眷黃髮一一添海籌三槐九
棘中濃露祥光浮(小臣)飫俸糈三十九春秋駑駘
仰
大恩年甲旋已週甲週一何幸長共堯民遊復此拜
華筵
萬歲賡衢謳
(參領)尚玉德(年六十二)
長筵序飲異屠蘇淑景熙熙旭彩舒六日開春占
既醉
萬年拜祝樂于胥雲霞縹緲縈三島日月升恒頌
九如敬為環瀛告耆老今朝只是奉
恩初
(參領)二逹塞(年六十二)
羽林列職排
仙仗長以菲材蒙厚養年年秋獮扈從行紫塞風高
馳颯爽肄武因之
命詰戎微勞邀賞非竒功功牌得八白金百
聖恩所被誠過隆樗年今已踰六十筋力未須扶卽栗
況際
彤墀燕衎時敢云舞踏糾儀失惟
皇錫福徧萬方風雨調和日月光黃耉台背樂未央飲
衢擊壤歌洋洋(臣)雖虎旅慚賡颺猶能把筆書無
疆
(參領)鄭馥(年六十二)
紫禁回翔羣叟黃樽浥注天漿四海
覃敷德徧
九霄共樂春長尺五人依列職大千(臣)與榮光遥稔野
歌
熙皥豈惟
廷效賡颺
(參領)富倫泰(年六十二)
我
帝命溥將養老廓古憲曰維時郅隆人瑞多耆獻上者
系
天潢下亦及絳縣我
帝顧而怡溫綸普垂眷飲以玉色醴饗以内法膳隆禮
繼
前典是日千叟宴
恩深數倍多樗質(臣)俱殿榮幸知何如萬載不多見年
年願際此詘彼喬與羡
(參領)常寧(年六十二)
花長春山萬夀蓬瀛圖畫開晴晝(微臣)列衛依
仙囿(臣叨直圓明園)共被
恩華太液波欣承嘉宴鈞臺奏
古稀天子申洪釐
天家慶羡當昌期新韶六日大和會衣冠杖履咸恬熙
盛事史書都未有
重光兩舉欽
高厚漫誇三萬六千齡章蔀紀元同悠久夀算真須命
隸首嵩呼濟濟三千叟
(參領)覺羅薩炳阿(年六十二)
敦葦承
天恩蓼蕭奉嘉讌玉律調春臺矞雲覆芳甸衢樽長共
浥鳩杖欣
殊眷
錫福慶無疆欽與羣黎徧
(參領)那爾善(年六十一)
羲皇策衍天地數五中宫河洛環而周萬有一千
甲子譜伏惟
古稀聖天地合其數
敷錫大小臣僕越及衛士一一納之仁夀宇堯尊舜甕
咸涵醹稽首奉
玉陛(臣)昔備旗鼓琱弓繡弧仰禀
聖武轉戰百二十有五次幕府上功簿(臣曾三次出兵接仗百二十五)
(次屢得功牌賞銀)
天家錫賚承便蕃銀鏐雪色耀華組荏苒綺甲週老馬
踠足無寸補豈知耆年會依
光侍尊爼請奏夀人曲仰叶含哺鼓腹康衢舞
(參領)巴雅爾(年六十一)
萬夀瓊筵閶闔開耆年羣幸到蓬萊承
恩共景
熙朝福供職殊慚武庫材虎帳風清環羽衛
鳳墀春滿布尊罍笙歌更聽鈞天奏瑞氣還應上斗
台
(參領)佛保住(年六十一)
獻歲春初麗開筵日正長叨塵三品秩預捧
萬年觴袖挹爐烟藹尊浮瀣露香願瞻
仁夀鏡長此頌無疆
(參領)閔獲春(年六十一)
歡聞
温詔下丹除曠典隆儀邁古初離照朗周耆艾福巽風
廣被綺筵舒幸逢萬古文明盛曾備三驅武力餘
珠䍐星旄雄列障琱弓畫戟效隨車虞廷鸑鷟真
咸若周囿麒麟得所於北極瑶光輝寳樹南山翠
色護
宸居頓忘柳質因霜悴長矢葵心向日紓何幸
九天承寵渥太平民物到華胥
(參領)脱吉納(年六十)
卿雲糺縵綺霞開行慶
恩從上日來飲饋道欣超燕禮帣鞲人共到春臺策名
憶賦從軍樂
錫福長逢獻
夀杯(臣)在班中年最少幸週花甲醉蓬萊
(參領)關保住(年六十)
乾健而運厥體至剛貞元四德往復周行仰惟
一人大道溥將年豐人夀俗敦化厖既洽郅理闡藴孔
彰無息不息厥分誠明
聖合
天德夀與天長釀為吉雲醖為霞漿滲漉九土啿啿昌昌
式啟嘉宴用襲衍祥
(參領)觀音保(年六十)
仁者樂山而夀
聖人大德曰生鶼鰈南東洊至鳳麟郊藪畢呈
天地本乎恒久
福祉備以道亨六膳拜嘉何幸卷阿詩願載賡
(參領)成德(年六十)
絲綸溫語紀
恩隆盛事稱觴徧百工虎衛今欣陪綺席龍旗舊憶拓
雕弓騶虞化洽
仁風溥鳴鹿聲和瑞露融此日耆英齊抃舞葵心長向
五雲中
(參領)扎魯岱(年六十)
雉膏占鼎養鶴算慶同徵
黼扆千齡會珍符
萬福凝衢尊環海酌盤露向
天承
恩似長春渥年隨時憲增普天依浩蕩亘古頌
升恒虎拜同叨慶歡心矢服膺
(參領)尚維塤(年六十)
盛典重逢慶自今(小臣)何以效葵忱身慙薄質程材劣
運際中天戴
德深瑞荷
一人躋夀宇春融四海見
天心惟期耄耋偕羣叟長聽南薰
舜殿琴(一)
太和祥靄繞瓊筵
春殿晨趨集衆仙虎拜
九重齊祝萬鳩扶五色倍盈千春臺樂共靈臺詠南極
輝依北極懸更是
龍光凝湛露醍醐沾溉及垓埏(二)
(參領)集成(年六十)
維
清緝熙
天子萬年照臨下土四方于宣錫爾純嘏有
命自天春日載陽其車三千黃髮台背序賓以賢三夀
作朋釃酒有藇既載清酤
天子所予笙磬同音簫管備舉肴核維旅維筐及筥于
胥樂兮有秩斯祜小大稽首福禄來為飲酒樂豈
莫不令儀為龍為光夀考維祺
昊天有成命
聖敬日躋率由
舊章嘉賓式燕又思(集詩經)
(原任參領)明圖(年八十六)
重豆飲鄉賓省醴差國老尚齒肇有虞曲臺足稽
考我
朝氣敦厖曼夀錫
蒼昊
詔徵千叟讌樂愷符周鎬(微臣)覯
熙洽邀
恩弱齡早日食太倉粟鼓腹慙素飽至今榆景延悉荷
鴻慈造作歌效康衢作詩續天保
(原任參領)庫北(年八十一)
和風麗日藹春臺五色雲承
閶闔開耆叟三千齊拜舞繁禧
錫自
帝廷來(一)
年年長日愛韶陽自喜年華九九長竊禄依依趨
禁衛願年年獻
萬年觴(二)
(原任參領)英泰(年八十)
昌符際
熙洽天瑞承便蕃八柄以馭福
敷錫欽
至尊耆筵令日啟霑沃逮虎賁少歲幸通籍頍弁參戎
幡仰禀
神武律北幕西崑崙百戰歷晝夜歸叨凱宴
恩勾陳環衛列左右依金根(臣依圍三十二次)自從
賜閒後曝背迎朝暾樗年啟八秩淑氣調三元延齡玉
節杖駐景椒花罇願陳既醉頌華祝何足論
(原任參領)蘇成額(年七十七)
元紀
龍飛五十年
古稀天子德如天車書一統
皇圖遠日月䨇輪
夀鏡懸制作聿新周禮樂平成增擴禹山川太和翔洽
多人瑞鸞鶴紛紜集綺筵
(原任參領)白靈阿(年七十二)
瑞莢迓
昌辰綵旭麗韶景
九重湑宴開授几朝儀整法醖注宫壺芳肴積瑶皿(微)
(臣)曾荷殳乞閒安里井回思四十年素餐殷内省
忽來蓬山遊瑶圖豁真境鳩杖快扶將逐隊奉朝
請皓首荷殊遭寸忱託葵影願祝
聖夀洪嵩呼迭引領星光耀南極丙位長冏冏
(原任參領)周宗文(年六十五)
鴈仗魚旃昔忝鈎陳儀衛頻依效悃齒逾花甲綴
班
恩被
紫微玉醴載欣霑飫
御烟慶引芬霏樗散仰邀
鴻造葵傾喜戴
德輝
(原任參領)文彦(年六十三)
南極一星明四海應夀昌
聖人久道垂衣裳耆(臣)備列鵷鷺行
嘉宴千叟流霞觴引年
繩
武宣重光九拜秩秩萬舞洋洋鏡圓仁夀花吉祥雲橑芝
宇輝煌煌大樂既合大禮肅將
帝曰予兹受祜膺
天慶及爾臣僚
錫嘏是常(臣)昔掌印務丹砂願得延夀方望秋蒲柳迎
青陽身退猶蒙
恩澤滂得侍
金華宴曝背知春長
(原任參領)常德(年六十一)
皇仁御寳宇四海安亭育雨露洽馮生奕禩蒙
禔福維昔有夀宴欣衍依祁祝推
恩載繩
祖欽兹復敦復山呼齊曰萬歲始辰啟六恢以三千人瑞
氣靄
黃屋擎觴九拜中
慈惠寬祗肅
恩賜延
洪庥瞻言韶景淑
(火器營翼長)文德(年六十六)
雷霆輥耀天光赩威練炎融超古昔軍儲嚴密列
隊雄櫜鞬慎守(臣)之職年年秋獮期
上蘭
勤訓飭玉露及金風紫塞扈
清蹕岡巒蔚鬱
靈囿開敬奉魚麗兼鸛翼
太平熙洽憶萬年
聖仁豢養隨珠勒獻歲春風和欣逢
嘉宴錫
昌朝多瑞人環樞光轉翊南極一星
夀㝢長
離明積照恢文德笙簧酒醴淑氣孚湛露
恩深感何極
(委翼長)喀巴(年六十一)
熙熙春臺積和煦萬方祺夀同歌舞(愚臣)一介羽
林星祝頌曾聞九如語憶昨
天聲揚遠陲身經百戰荷戈隨(臣曾打仗一百八次)微勞累積雲
騎尉(臣議叙功牌功牌賞給雲騎尉仍剰四)策勲慙未搴將旗歸
來飲至趨
華殿拜捧朱提輝繡段(臣忝入凱宴得緞六銀百兩)光榮不敢說
衰年今日蒙
恩錫嘉讌長筵鵷鷺與貔貅
昇平歲月總優游西極蒲梢服
天皂玉禾飽饜崑崙邱
(健銳營翼長)舒臣(年六十)
宫雲絢曉漏沉虯簪笏聯行待
殿頭勁旅每承
天語奬衰年更荷
主恩優鑾輿扈
蹕弓開韘雁磧銷兵劍脱鈎時節太平人夀凱九垓長
此慶金甌
(園圓明營總)伊常阿(年六十)
承
恩歌
舜日叨宴列
堯階萬國衣冠會千官羽仗排青陽暄物態皓首荷
宸懷幸預稱觴末春風鳳管諧
(園圓明營總)竒成額(年六十二)
寵詔優耆耋
堯厨錫賚均賁逢需宴日俱是泰亨人早歲從軍樂微
功獲賞頻(臣曾出兵打仗十九次殺賊六人得功牌二)壯心隨綺甲華
髮慶元辰綵縷
宫縑錫芳軒禁臠陳千行同祝
嘏萬象普回春瑞露凝朱草祥雲護
紫綸共欣
仁夀宇星萃燦龍麟
(園圓明營總)二逹色(年六十二)
鳳紀昌期應鴻圖瑞景融葵傾當旭旦椿祝應和風
夀㝢
恩齊被耆筵典更隆(微臣)叨彩衛隨仗效呼嵩
(園圓明營總)薩爾圖(年六十一)
九門閶闔開綵旭曈曨曙玉醴飫瓊筵
恩膏溥湛露億姓騰歡謠八紘咸暢泝
古稀聖日新健行協
天祜耆艾獲均霑千載此一遇(小臣)樗櫟材執策隨
輦路何幸沐榮光蒲柳依温煦欣瞻
萬福皆拜伏聆韶頀
(園圓明營總)那顔(年六十)
天家慶被萬方覃熙宇春生淑景涵福衍九疇
敷用五燕開千叟數涵三
仙園夀鏡依
光近
紫禁長筵酌醴甘環衛清街忻奉職仰瞻珠曜麗弧南
(園圓明營長)三逹色(年七十五)
蓬萊佳氣入春妍糺縵卿雲捧
御筵
曼夀佛開千佛會老人星焕五星聯
龍飛策衍乾元數魚藻詩傳愷樂篇稱彼兕觥齊獻祝
拜來
螭陛擬登仙兵蘭幸長勾陳列嚴衛親依
禁籞前身傍璇霄琪樹璨光含
仁鏡寳華懸幾重山翠圓名嶠第一春波玉瀉泉偏喜
周廬環福地况承
嘉宴奏鈞天
(原任水師協鎮)彝靈阿(年六十八)
於
皇受命贊化育敬
天天畀無疆福鳳紀書年大衍符
五世一堂膺茀禄歲惟乙巳月建寅廣播
恩綸逮羣牧垂紳委珮集高年拜舞
彤墀膏露沐(臣)昔分營隸水師艨艟組練揚旗纛
聖朝威德播遠方天吳陽侯均飭服但承英簜攝鯤鯷
不藉干鋣截鴻鵠恭承
異數朝
闕廷擊壤謳歌聞鼓腹於萬斯年樂未央長欣東海
添籌屋
(原任協領)七保(年六十五)
大圓鏡内
敷仁夀浩蕩同登熙世春俾爾艾耆欽
聖賜于焉愷樂徧臣隣
乾符洵自包河洛人瑞由來勝鳳麟幸隸羽林供協贊
天家懋典仰璘彬
(原任鳳凰城守尉)潭保(年七十九)
金甌式鞏
寳籙長延曰夀曰樂如山如川氣調鐘籥祥昭日躔
詔褒衆叟
恩覃八埏俾沾
仙醖載飫
瑶筵(小臣)食禄垂六十年搴旗擐甲莫效微涓感深
挾纊
澤被無邊載拜蹈舞
聖夀符天
(原任岫岩城守尉)剛泰(年七十)
星拱龐眉列觚稜郁曙㬢(臣)年符絳老化㝢協春
祺綏萬書膏飫論千集夀耆從來沙比算况際日
重熙式宴羣仙接依
光小草知滇雲曾荷戟洱海憶搴旗並點干城責欣逢
偃伯時班齊馮翊尉鑰忝岫岩司山海輸華祝(臣前)
(任岫岩城守尉為山海要區)雲天荷
聖慈願從㲈奏裏敬上
萬年卮
(太原城守尉)永明(年六十一)
珠囊期泰寳籙運隆莢榮
堯日徽譜
舜風耆英集闕台耉呼嵩無疆
介祉久道延洪引年鉅典式宴禮隆長筵晝啟瑞旭春
融幸陪曲宴預祝華封如川方至如日再中八埏
額慶四海來同
(王府長史)明禄(年七十七)
大鈞覆物澤遍邇遐(臣)猥弱質游泳
聖涯入忝榮秩出乘戎車(臣曾出兵一次)逮兹華髮稽首拜嘉
湛湛仙馞妍妍日華
皇慈茂蔚賚及(臣)家朱提燦雪紫綺流霞敬依
華闕嵩祝有加
(王府長史)烏龍阿(年七十六)
鳳城雲景接蓬萊佳氣葱蘢
夀㝢開末秩叨隨藩府後餘齡欣接
御筵來瓊階啟曙光分座玉盞浮春暖潑醅杖餙仙鳩
分隊集錦標瑞鶴共齎回祥徵
五世昌辰萃算倍三千
福履該飽德幸承
天賜渥(小臣)何以答涓埃
(王府長史)博爾明阿(年七十)
三辰麗霄漢九野輝璇璣始和春陽映際曉湛露
霏
皇仁洽區域鼎養萃耄耆蘭肴設芬馥玉醴揚甘馡鉅
典擴瀛海異數昭雲逵
盛朝億萬載愷澤隆
前規(微臣)荷陶植長養依祥輝載拜輸丹悃
聖福逾軒羲
(王府長史)五十九(年七十)
瑶林小草粲春葩雨露霑濡未有涯蹌濟簮纓隨
鶴列同來
天上酌流霞(一)
龍樓向曉吉雲開親見天
天顔有喜來
聖夀萬年綏五福康衢謠已徧埏垓(二)
(王府長史)永安(年六十九)
紫禁瓊筵啟和羹
錫上方瞻雲開雉尾近
日荷龍光養性鳩扶杖為儀鷺序行萬年欽法
祖盛典邁羲皇
(王府長史)留住(年六十八)
文昌鬱雲興
昊天降豐澤垂慶惠
皇家慶泰欲重疊風動
萬年枝流雲靄
青闕列宿正參差神仙排雲出舒文廣
國華芳風被鄉耋金樽盈清醑列坐
金殿側竒齡邁五龍瑶草正翕赩泠泠祥風過吹萬
羣方悦(集文選句)
(王府長史)舒林(年六十六)
仁夀覃敷頌聲蔚作屋紀蓬瀛籌銜瑞鶴
龍墀
錫宴耆頤愷樂
昊天祐命歲啟璿籥
聖人無逸日強奉若(臣)昔隨班肄圍景爍
行殿秋風屯煙萬幕仰見
神弓飲羽拂鍔習勞講武煒煌
謨略今兹良辰叨侍飫酌緯席拜跪禮容三爵
祥光俯照起衰矍鑠顧咏
恩私葵忱雀躍
(王府長史)侉色(年六十六)
律轉兮東風春來天上
蓬萊宫尋常杖履不可到此日欣隨庶老同呼嵩九
英梅獻歲六葉蓂開砌幾番風信試燈前雪晴鳷
鵲韶光霽含黃柳色映青旗班白人來覲
紫闈誰到鈞天聆廣樂仰見
瑶閶詄蕩爐香馣馤而霏微
聖祖錫百福華筵歌夀愷六十餘年更見
今熙重洽累康寰海靈臺偃伯焕文明
匡敇幾宜百度貞肇建辟雍
躬釋尊先開
廣内會耆英吾
皇纘述光
前緒舊典以時重修舉臣沐
恩深錄棄瑕(臣前任内管領革職蒙恩錄用)厠身重簉鴛鸞侣中和
奏九㲈
禹膳飫分調玉肪寳餌生不知其味雲漿斗酌英瓊瑶
衎衎飽
德兼醉酒番番台背與黃耉羣向
堯階拜稽首敬上
聖主如天萬萬夀
(王府長史)富代(年六十一)
紫殿巍峩敞
帝居綺筵黃髮遍階除廣延東璧西球瑞遠軼金䋲玉
檢書復旦星雲賡八伯敷天粟帛捧千廬春歌
湛露霑豐草蓂莢剛添六葉初
(頭等護衛)福僧額(年七十九)
聖夀越萬紀
國慶開億年天五與地十璧合復珠聯恭逢上章庚
萬夀夀同
天厥歲紀在五五緯昭辰躔越兹旃蒙乙
鳳紀十曜宣
聖齡粤躋五五位剛
乘乾敬惟五與十天地同方圓今歲際五十泰運天之
先
古稀晉五福介福增如川黃帝製甲子嘉祥詎同駢刪
書斷唐堯未聞幾此焉四海萃百齡
錫宴盈三千敬繹五十紀上貢
苞符篇
(頭等護衛)巫靈阿(年七十八)
鴻化允迪
福緒日溶景緯協紀八風循通嘉會黃耉
錫宴斯隆仰䋲
祖武俯洽臣工(一)
穆穆
天容時和則樂祁祁羣老修儀則恪備禮曰豐
恩溥六幕蘭肴孔馨醇醴
命釂(二)
柏受甘露古有瑞徵光兹誼軌騐彼祥經若操圓
桴響應于聲
延禔萃祉岳曜川增(三)
(頭等護衛)阿爾遜布(年七十五)
綺筵肆啟簇春盤綵仗風和候
玉鑾集慶一堂開
五世延洪
萬夀宴千官明光執戟承
恩渥僚寀稱觥洽衆歡忭喜耆齡逢盛事扶鳩蹌濟列
朝端
(頭等護衛)關保(年七十五)
龐眉皓首慶喬年捧爵欣依
御仗前
天子康強人樂夀宜春苑裏敞雕筵(一)
南極新杓指夀星春先十日到
彤庭太平景象舒醽醁長祝
天祺萬萬齡(二)
(頭等護衛)富倫(年七十二)
惟春伊始惟日正中開
仁夀鏡扇長養風四方和會
萬福攸同祥先蟄啟戶闢昆蟲周甲逾紀含煦淳龐際
兹
嘉會浹㝢延洪期開剪勝典洽呼嵩萌勾折甲小草
蘢葱羣依若木
化日沖融敬獻葵祝人夀年豐
(頭等護衛)四格(年七十二)
玉陛春風靄銅鉦曙色明崇年開廣宴上日會耆
英鵷鷺霑
優賚韶韺奏慶成承
恩綴蘭錡拜舞竭微誠
(頭等護衛)阿肅庫(年七十一)
新陽獻初歲良卜月在寅吉日人日前和氣凝
紫宸芝蓋天中央釦砌羅臣民鮐耆頌
至德珠璧聯光勻神漿挹沆瀣寳露沾玢璘優游
太平世歲沐
皇家仁喬齡列雷宴邃古誠罕倫
(頭等護衛)石逹色(年七十二)
聖人之夀
昊天所右度越六帝維德之茂
聖人之阼大衍既裕象所不知而況滋數
聖人之福瓞綿慶篤曾元來晜億載詒穀
聖人之文昭漢麗雲戒為堯焕歌為舜薰
聖人之武大啟疆土懷凖柔回金川編戶
聖人之世日月開霽民安樂康物無疵厲治至
聖人飲醴歠醇五帝之夏三皇之春乾闡其符坤流其
珍山出器車藪游鳳麟用錫眉夀燕洽臣鄰願億
萬年長如
兹晨
(頭等護衛)阿三(年七十一)
紫極高垂拱華封工致辭
聖人敷福夀
五代開金枝濟濟鴛鷺行青青松柏姿時維孟陬吉
錫福歡瑶墀玉琯吹黍律金支颺鸞旗
鴻運積元會愷樂頌
雍熙(小臣)濫榮秩欣言捧瓊卮階下三千人同傾藿與
葵
(頭等護衛)武通保(年七十一)
繽紛華髮集
丹墀
龍紀旃蒙五度時上日六晨云卜吉作朋三夀用為儀
班依護衛惟循分圖入耆英喜捧卮
北闕湛恩漸被廣老人星燦拱南離
(頭等護衛)烏雲保(年七十一)
盛典優耆耉齋心嘏協純衢原同飲醴臺許盡登春涵
演
重熙久中和六氣均鴻儀光
郅治優渥逮(微臣)
(頭等獲衛)阿爾法(年七十)
開
夀㝢啟長筵斂育
敷錫引大年
聖皇曼夀仁如天
恩如春陽溥無邊黃髮台背拜手稽首申祝虔
鴻鈞恢雨露覃施及垓埏無生不育靡性不遂詎論山
陬及海壖況當和風生律琯回春妍
珠嚢寳鏡萬載懸皤皤之臣盈三千率隨鵷鶴列齊奏
擊壤康衢篇
(頭等獲衛)京文泰(年七十)
薄海遵
皇路鴻模仰
化成
堯尊欣再設軒甕慶長盈六日
華筵啟千班瑞靄明春隨眉夀集嘉氣滿蓬瀛
(頭等護衛)七明(年六十八)
耆筵冠盖盡仙班法曲鈞韶霄漢間日麗風和春
盎盎童顔拜舞覲
天顔(一)
瓊漿仙瀣勝醍醐拱極星文戴
斗樞長夀幢邊雲五色
萬年天子渥乾符(二)
(頭等護衛)巴格(年六十八)
三陽開旭景千叟拜
彤闈地近卿雲爛
恩深湛露霏荷戈慙駑蹇列坐有光輝試看南弧瑞朝
來映
紫微
(頭等護衛)曾生(年六十七)
曈曨曉旭觚稜起瑞氣霏微曙雲紫南極珠聯拱
北垣長筵正設明光裏
聖主龍飛五十春
湛恩廣被光風辰峩冠列坐皆國老扶杖再拜多耆民
次第杯盈上尊酒郁芬几溢
天厨珍香山洛社何須擬鎬宴汾歌未足陳盛事古今
真莫並樗材得逮尤深幸萬年琪樹鬱枝柯柳宿
分光依玉井
渥澤霑來霄漢濃爐煙滿䄂靄春風承華久備櫜鞬列
奉爵歡歌鵷鷺同
(頭等護衛)佛保(年六十七)
春奉弧南列宿曉隨羽衛金門萬國被鸞文錦通
衢飫鳳凰罇耆夀惟
皇所鍚謳歌曰
帝之恩華髮從容
賜爵龍光遹徧乾坤
(頭等護衛)費揚阿(年六十六)
龍飛五十春連衢歌
帝力
萬歲效嵩呼千叟分鵠立
鍚宴笙簧宣拜手欣就列輝煌張慶筵時維孟春吉
天閶北闕高玉律東風入歡隨耆艾倫微分驚殊溢
禹膳甘以腴
堯樽香有飶歛鍚福自
天太平長此日舞羽三階前
恩波浩何極
(頭等護衛)永安(年六十六)
初頒
鳳紀歲華新六莢開蓂應吉辰
玉陛筵階瀛海樂禹糧堯韭總含春(一)
久膺冠組沐
恩波列預三千福夀多五色雲開添絳氣華堂芝彩玉
山禾
(頭等護衛)恩特合莫(年六十六)
衢尊酌元氣萬物開繁昌
至德被海隅宙合皆福祥舉世登春臺鶴算慶浩穰初
和逄
盛典式宴齊鵷行藻魚邁鎬飲酌兕逾豳堂辰輝拱
帝座南極煒以煌跪捧
百福卮祝
帝增夀康
(頭等護衛)三布(年六十六)
四代盛王聞尚齒虞燕夏饗殷食禮周人修而兼
用之米廪膠庠傳議擬國老庶老數莫紀三五之
說後所倚豈如
聖皇億萬春春風赴
闕三千人飲以甘醪飫以珍貴爵重齒
手賜醇
堂廉一體
臨臣民
聖皇古稀夀晉五
國慶同
天天所祜
巽命重申繼
祖武史策前聞軼萬古(臣)聆廣樂到鈞天欣預
彤階八百筵敷天粟帛同飽煖身在
重熙累洽年
(頭等護衛)西拉布(年六十六)
校藝深慚未出羣榮邀
帝賚挹祥雰
層霄福與濃膏被
秘殿筵偕旭景分典緝
重熙鳩列杖慶延
五葉瓞垂棻蓬壺佳氣春無量萬象迎韶傍紫雲
(頭等護衛)白達色(年六十五)
聖德範太和垓埏合泝暢華髮蒙
庥祥寵禄自
天貺嵩呼壌祝萬國貢微忱鳳舞鸞歌
至治歸訢鬯載稽往籍昔未有鶴侣三千
鍚宴依瓊仗和風初鼔舞春日正怡愉惟歌
日升月恒頌不藉金泥玉檢書更效李冲上千萬歲夀
祥麐神雀常見
聖皇都
(頭等護衛)新普(年六十五)
鳳城
丹詔聽頒酺令典欣占
惠有孚春滿千筵人矍鑠祥開
䨇闕澤覃敷螭頭瑞洽
龍顔喜鮐背歡騰鷺序趨列坐盡叨靈夀杖行杯更飫
大官厨六旬算衍榮縑帛卌載
恩承飽俸糈(臣食俸四十二年)化日舒長
純嘏茂正聞歌頌徧康衢
(頭等護衛)海會(年六十四)
彤雲擁日麗層霄嘉會雍容
典懋昭寶鼎祥氛凝斗極盈階仙珮肅官僚
中厨萐脯徵
堯瑞編琯笙簧叶
舜韶臚愊羾歡齊拜舞萬年玉燭慶長調
(頭等護衛)孫榮(年六十三)
貞符值嘉會
帝德邁軒羲自
天鍚綺宴雲開五色芝
泰運徵久道寅月布春祺星垣列羣耉輦轂萃衆耆遠
及薄海外趨走依階墀
鳳紀億千春拜跪祝
迓釐天地共氤氲佳氣盎若斯榮華被六合景爍瞻光
儀
(頭等護衛)塞得喜(年六十三)
福錫庶民會隆佳節緲緲祥雲霏霏絳雪
春殿生温
天厨孔潔碧眼方瞳期羡在列(小臣)卑陋幸從耄耋珍
秘駢蕃醍醐清洌式歌且舞雲中
䨇闕
(頭等護衛)富蘭保(年六十三)
元旦
恩推紫極六辰宴
錫彤闈虎旅銀牌耀雪耆民錦匹添緋列宿三千拱斗
天顔咫尺瞻威(小臣)榮叨春爵羣依
蕩蕩巍巍
(頭等護衛)阿克敦(年六十三)
卿雲糺縵日光華南極星輝拱
帝車
聖代引年多異數宫壺拜
賜逮千家(一)
輇材何幸得追陪玉液恭擎介夀杯扶杖相看增
矍鑠萬年
天子賜酺來(二)
(頭等護衛)文寶(年六十三)
三辰麗八風調東方祥風風首條
明庶物運七杓乾坤清寧萬象昭
景運溢中天蒼凉霽日上九霄
詔開閶闔延佺喬三千蔑不周醇醪遠逮廣莫繽紛
恩膏慶依
虞陛聽簫韶(八風體)
(頭等護衛)胡林(年六十二)
華髮瞻
文陛春風入
夀卮
一人膺曼福千叟祝
洪釐愷宴騰鳬藻鈞韶協鳳儀趨蹌偕衛士擊壤效陳
詞
(頭等護衛)明玉(年六十一)
鶴髮垂肩鷺序分
御香春殿繞氤氲從教下乘仙班末一樣敷茵列五雲
(一)
元正閶闔麗祥輝晴旭葱蘢焕
紫微長頌
升恒遒百禄乾符坤寶擁
瓊闈(二)
(頭等護衛)鶴青(年六十)
柏葉瓊卮泛梅花玉砌繁共瞻卿月座齊拱
夀星垣
福衍千人算祥徵
五世孫(微臣)虔頌禱週甲荷
鴻恩
欽定千叟宴詩卷六
