欽定千叟宴詩(乾隆五十年)
卷三十三
預宴一百四人詩一百二十首
(步甲)張有(年七十八)
春到
九重城春蓂六莢萌春人廿萬歲春樹八千榮春是
天皇世春敷夀者觥春雲凝
黼座春頌大韶聲(句用字體)
(步甲)三格(年七十八)
歲在乙巳月在寅
天子養老重巽申普錫華筵歌燕喜趨
朝鶴髮來蒲輪六幕和氣應序洽
萬年嘉慶因時新杯浮琥珀仙醴馥厨扇萐莆玉饌珍
精鏐文綺各溢願國老庶老霑澤均受
賜抃舞况下走榮同萬彙迎陽春
(步甲)住得(年七十八)
至治同翔夀㝢春風先播皇州引年旁招千叟
敷福嚮用九疇渥露衢尊飫澤慶霄泰策增籌蘿圖萬億及秭長頌
恩覃澨陬
(步甲)楊雲鵬(年七十八)
丹熟餐仙鼠春生獻土牛
虎闈晨四闢兔宇昨三鈎
龍扆臨華宴蛇珠
賜皓叟圖皆神馬侣祥並瑞羊儔猴臂慚雕榦鷄翹醉
碧甌老非功狗效頌愧墨猪投(十二屬體)
(步甲)趙福(年七十七)
春入萬年枝祥霏五色露
天心照萬物耆老蒙
恩顧濟濟三千侣欣欣
玉墀步芝英粲九光蟠木花幾度尊彛饜&KR0812;醁磬筦
聆韶濩燕歸舞康衢里諺誌榮遇
(步甲)三兒(年七十七)
海宇承平日正長耆筵欣繞
御罏香三千兒齒邀
恩渥鞠&KR0957;同擎
萬夀觴(一)
無事旗鉦步伐齊但傳街柝不征鼙韶春健沐耆
筵後擐甲猶能射水犀(二)
(步甲)曾孟賢(年七十七)
迎春春既至綏福福可迓仰見
九重恩溥入三春社(臣)生獨遭幸長年荷
醲化
錫宴慶扶鳩祝多願同華拜舞復無言于天豈有謝身
遊
軒頊朝松偓齡猶亞
(步甲)四兒(年七十七)
九陌光風轉千門淑氣佳河遊彰瑞籙華祝獻
天階廚萐承
恩普衢尊拜
賜皆春熙真浩蕩
壽愷洽
宸懷
(步甲)依德(年七十七)
靄靄雲輝
夀㝢熙熙宴啓韶陽恒春樹滋湛露如意杖荷
崇閶鏐綺駢闐溢篚耄耆舄奕稱觴宇下久依幬載
拜
賜咸頌
洪長
(步甲)葛明星(年七十六)
壬林喜與元辰會甲子還超絳縣年七十餘齡叨
豢養更蒙
渥澤燕鈞天(一)
夙昔雕弧與挽強文犀甲映綠沉槍瓊漿老挹
天恩重只為曾参貔虎行(二)
(步甲)二小子(年七十六)
隸籍旌門下
恩頒自
九重鈞天容舞蹈小水亦朝宗苑柳舒荑細宫梅著萼
濃醪醇霑湑渥率土樂
堯封
(步甲)李成得(年七十六)
祥雲糺縵麗佳辰耄耋均霑
湛露新獨媿涓埃無可效捧觴惟祝
萬年春(一)
夀讌初開
聖祖年我
皇繩
武敞耆筵舊時擊壤兒童隊拜舞今看鶴髮翩(二)
(步甲)郭進禄(年七十六)
聖皇錫耆福末伍登瓊筵敬從鴛班後仰覿雲輝鮮
京營隸步甲著伍有歲年擐甲者曰甲執兵曰兵然
在官乃言官粗識甲用堅善&KR1600;尚書誓有孚爾雅
箋犀甲夀百年上下旅交聫兕甲夀二百合之以
重綖合甲夀三百摰鍜益無前函人知甲夀人夀
如甲焉環營萬甲士六街扈
星躔
天威廓瀛漠
壽㝢蒸垓埏頌言壽而康學頌朱綅篇
(步甲)進才(年七十六)
閬苑風光麗
彤墀日景高迎春開瑞莢獻
壽奉仙桃虎拜趨羣隊鳩扶比列曹濃瀼霑雨露小草
慶同叨
(步甲)馮山(年七十六)
鳳紀司春啟翠圖
龍光夀宴
錫天廚露凝仙掌分甘醴風動瓊筵應萐蒲
化宇欽逢千載遇
鴻恩喜向八紘敷即看既醉扶鳩杖颺拜聲先益九衢
(步甲)二格(年七十六)
書陳風四方禮兆日五色積照人協和凝祥天耀
德躬承行伍末無知唯順則
帝洽萬年歡用廓九圍式端春啟韶風衆星拱
辰北光被擴無邊受慶榮何極
(步甲)八十八(年七十六)
錫宴逢殊禮官庖出
尚方由來糧糈慣重飽旨甘嘗典邁横汾日詩歌在
鎬章好矜槐市侣先得覲
龍光
(步甲)沈國良(年七十六)
韶春淑靄
九霄多
醲化陶甄洽太和共慶耆筵叨異數金膏玉液滙
恩波(一)
幾載追隨虎旅班每依清禁覲
龍顔扶鳩幸獲陪仙宴旭日羣誇
賜錦還(二)
(步甲)劉文亮(年七十六)
韶序舒元化瓊筵啓
禁林發榮天地德安老
聖人心珍膳頒仙萐祥風叶綺琴萬方符玉燭愷樂荷
恩深
(步甲)白靈阿(年七十六)
殊恩錫福錫康寧廣集耆年宴廣廷旭日春風華髮侣
依
光咸得慶延齡(一)
久隸期門愧菲才瓊筵何幸得趨陪仰瞻
黼座歡無極願效嵩呼進
夀杯(二)
(步甲)喜兒(年七十六)
律轉三陽斗柄東九衢春旭照曈曨宇開
仁夀耆英集
詔許臣民拜舞同率土霑
恩榮賜酺普天稱慶效呼嵩
堯階仙莢初舒六滿酌衢尊日正中
(步甲)劉忠(年七十五)
老向
彤墀拜
寵光擐犀舊得厠戎行清街持柝承平日喜共鳬趨奉
夀觴(一)
夀獻敷天率土濱不遺卑賤荷戈人舉頭紅日瞻依近
白髮親承
黼座春(二)
(步甲)德兒(年七十五)
聖皇握寶鏡四海仰
臨照照以仁壽宇輝光無不到猗歟千叟筵未見自典
誥
熙朝盛再逢長此慶耋耄
天夀祝萬年臣名隸七校欣欣拜三爵丕際春同冒應
知黃髮儔長養遍陬隩
(步甲)楊保(年七十五)
東風吹暖律淑景含華滋夙齡隸戎伍濟濟参威
儀銀牌鐫夀字笻杖捧福枝上天無邊春
聖人曼夀期熙和洽嘉禮醉飽摛頌詞異數浹微末抃
舞拜玉卮
(步甲)陳德(年七十七)
共斟仙醴到蓬萊新歲初當玉琯回千載欣逢千
叟會七旬纔見七籌開敷天
大澤陽和扇合殿祥風嘉禮陪超距漫誇三屬甲行聫
末士上春臺
(步甲)永定(年七十五)
洪鈞旋大造物物俱增年
天運日以新貞恒本自然同在光華中更邀景慶鮮漿
醴懌黃髮銀鏐溥華旜山容涵萬有海量滙百川
誰言小草微觧舞春風筵
(步甲)康裕德(年七十五)
久道斟元化
天心洽太和青陽綏夀愷白髮舞鬖髿韶景
恩加渥朱顔喜更酡舒長多歲月華祝共謳歌
(步甲)逹塞(年七十五)
引年厪
帝衷昌時樂燕衎絳甲書有差綠醑酌無算遂令什伍
士亦與三千宴步武蔚以舒筋骸強在練香沾爐
篆濃
賜捧盤珍燦
帝德徧生成萬年頌巍煥
(步甲)王大(年七十五)
大同之世集福孔多祁祁夀考湛湛
恩波雲開
金殿風鳴玉珂
萬年環祝九如載歌龐眉濟濟鶴髮皤皤涵濡
德澤洋溢春和芳罍嘉鬯珍饌駢羅帣韝
玉陛鞠&KR0957;
鑾坡
(步甲)額爾登額(年七十五)
丹地耆筵敞壺天旭景長芝英仙圃饌雲液帝臺漿
瑞獻千秋鏡
恩濃百福觴星垣瞻畢昴五老有榮光
(步甲)謝大(年七十五)
錫闓宴乘春陽仰
天戺蔚有光洽卿尹逮戎行賤依步軍隊什什伍伍蒙
恩光
皇城左右翼廵警掃除職所詳中營南營暨北營以次
環列各汎防恭逢
皇帝訓武衛核隊伍實加糈粻養廉及公費不扣虛名
糧復以中營宜列
禁苑籞增置左右南北位四方廵更防察步軍事拱
翊
垣曜依榮閶麋來復鱗集計齒餐瑤漿猥以由庚歌
步甲
萬年天子夀無疆
(步甲)胡得(年七十五)
九天淑氣鴻鈞轉合殿新釐霱雲展鳩扶虎拜效
山呼以齒入班無待選惟有袀衣擊柝人敢邀
渥澤承雕輦
夀宴重開萬彙熙莘莘糾糾同捧琖環海歡聲動若雷
不分貴賤躋春臺麗垣咫尺
天顔近積卒微星傍斗台
(步甲)五德(年七十五)
燕以昭慈惠恭將既醉哦一篇三致意載叶九如
歌
夀㝢原依斗微行亦飲和歡呼逢
國慶
澤普萬方多
(步甲)富德(年七十五)
於鑠
聖世百昌大備河苞海琛歸我
聖帝玉琯徧燮於周天瑤圖統函乎大地
帝日乾乾不言祥瑞麟鳳是毛羣羽羣珠璧是山器澤
器唯有人倫
樂夀光被一百五歲耆臣百九四家五世是所以揚
聖朝之鴻床軼前王之職志(臣)忝華筵老步甲隊不知
數花甲知歌夀康不知赤文與綠字
(步甲)馬瑞茂(年七十五)
玉燭調元日瓊筵
廣殿開韶陽舒燕樂耆夀慶趨陪榮附鵷鸞列
恩覃葑菲材歌詩效三祝願獻
萬年杯
(步甲)劉潢(年七十五)
三殿晴雲五色開長生酒進紫霞杯
恩深湛露春如海次第東風放早梅(一)
朵雲呈瑞露華稠尚齒筵開禮數優拜手環墀歌
既醉戎行何幸與觥籌(二)
(步甲)僧額(年七十四)
盛世優耆耉筵開
寵命隆
一人登上壽
萬歲效呼嵩酒泛鳩盤碧花簮鶴髮紅分年羅上下别
席序西東共飲
堯樽露咸薰
舜殿風豈惟周燕盛寧數漢儀同春勝桃增彩年祥雪
告豐時雍占太史南極拱
宸楓
(步甲)七十五(年七十四)
仙禁華筵曙色分春韶人瑞集懽欣
萬年共獻瑤觴碧千叟同邀玉饌芬杖
賜中朝齊就日弧占太史早書雲七旬下走叨酺讌
渥典延祺邁昔聞
(步甲)宋保(年七十四)
歲陽在乙斗柄東指羣雍集禧三元俶始
天錫曼羡
聖受多祉瑞雲彌霄豐澤下被千叟來會式燕且喜皤
皤國老黃髮鯢齒
錫之上尊
睿容尺咫臣忝走卒列護蘭錡細壤塵嶽寸葵依戺
異數殊榮敬歌
萬禩
(步甲)五兒(年七十四)
聖華久照日升東慶洽耆筵萬福同法醖仙漿能益夀
年年歌舞播
皇風(一)
皇家世界本如春宴
錫新韶又飲醇夀字銀牌恭捧出杖頭長帶慶煙新(二)
(步甲)五格(年七十四)
署名陪鶴列
錫宴覲
龍顔夀耉丹墀集
恩膏紫禁頒禮真逾洛水會詎數香山寰宇春暉滿欣
歌既醉還
(步甲)崔大(年七十四)
旭華金掌麗芙蓉曉躡雲閶拜
九重白髮歡騰歌既醉春光
天上十分濃(一)
列名羽隊班行末
錫宴彤廷禮數均信是太平多壽愷欣隨虎拜慶長春
(二)
(步甲)趙起鳳(年七十四)
萬彙慶春華千耆集
瑤殿
熙時重人瑞嘉禮洽芳宴既列瀛海臣亦厠星廬弁矍
鑠卿士班期頤引羣彦俯幸菅蒯微均被陽和扇
擎跪奉
恩榮長依五雲絢
(步甲)吳傑(年七十四)
詔許陪耆宴春風序始和
龍光依咫尺鶴髮喜婆娑共挹鈞韶鬯欣依藻祓多歡
聲騰
玉陛抃舞醉顔酡
(步甲)大三兒(年七十四)
執戟隸兵籣垂白荷豢養廪粟給
天庾泉刀頒
内帑優游積歲年犬馬齒加長夙昔挽雕弧今兹
錫華杖春臺衆熙熙耆齡蒙
嘉賞歡欣捧
錫歸日麗黃金牓
(步甲)林福(年七十四)
列衛班依仙陌初筵
寵錫瑤墀日邊預千叟席
天上捧萬年卮燕禮光有虞典酺歡陋兩漢儀六葉仙
蓂敷砌共欣啿啿春祺
(步甲)徐泰(年七十四)
夀讌敷晴旭
恩波被八紘方升徵泰運至健仰
乾行兩序仙班合三春景曜呈微齡同獻祝
億載慶昇平
(步甲)福兒(年七十四)
聖夀逾古稀一堂衍
五世維兹五十春積慶開綺歲光天化日舒南極星躔
麗鮐背黃髮臣皤皤三千計稽首沐
殊恩奎華捧
宸製願上
萬年歌嘉祥欣洊至
(步甲)范尚仁(年七十四)
皤皤黃髮叟三千共沐
恩波飫綺筵慶覿
天顔春共霽璆珍鳩杖
賜耆年(一)
額首當筵捧夀觴
帝恩錫夀夀而昌韶春廿萬齡同席舒作晴穹景慶光
(二)
(步甲)六兒(年七十四)
泰壹開昌運耆筵啓孟春有壬瞻
懋典周甲荷
深仁旨矣笙簧盛綏之福禄申太平欣擊壤歌頌萬
新
(步甲)鄧三(年七十四)
五雲宫闕啓雕筵
盛世純禧重引年鵷序冠裳仙仗側鳳城燈火上元前
韜鈐末隸趨班久雨露濃膏
賜福駢玉饌分嘗思獻頌無疆
聖夀祝同
天
(步甲)宋得(年七十四)
羲佐金提主化俗建福而下職有六乘時各需才
與能不如微生坐飽太倉粟
軒皇列陳&KR0570;貔虎蓋飾金枝樂棡鼓九州萬國來趨風
不如生太平時霑露湑粟飽太倉年復年碧霄湑
露開耆筵鶴髮鮐背同祝
聖人壽今朝(臣)侣地行仙
(步甲)劉貴(年七十四)
翠葉新香獻柏卮晨開
雙闕引龐眉歡騰四海承
恩日夀展三朋祝
聖時燕喜盛超千古牒韶光先上萬年枝鳩扶虎拜(臣)
何幸預仰
垂裳坐受釐
(步甲)李國良(年七十四)
大撓作甲子天地滋數從兹始舜肇十二州熙熙
皥皥人歡遊古來年歲方可紀(臣)逢
盛世越前軌日月光中奉
一人年年鼓腹歌長春春風
普錫耆齡宴益夀觴開瑞景新
(步甲)談德禄(年七十四)
五福堂開百福隆歡騰萬姓愜
宸衷鳳麟協化天符瑞草木呈華歲效豐燕衎徵歌春
浩浩
龍光錫慶日融融聯翩鶴髮三千叟都在
蓬萊紫氣中
(步甲)竇祥(年七十四)
霽日和風大地暄筵開千叟會初元榮叨文几霑芳
澤伍黍輕騶荷
渥恩
萬億千齡歌曼羡上中下夀
錫便蕃黃鏐捧出歡忱叶綠杖攜歸笑語温瑞露初分
延夀斝德星齊炳
太微垣顓愚亦曉三多祝敬向
堯階拜手言
(步甲)朱德(年七十四)
矞雲鼂彩上觚棱
温綍宣來寵宴承五福陳疇一曰夀九如肄雅日之升
堯階舜陛
恩光重昊歲羲年
寶籙徵九陌誰何榮列卒慶霄
渥澤喜頻仍
(步甲)臘住(年七十四)
履端辰筮六
温綍錫天閶燕以
示慈惠星方聚角亢蓼蕭歌有慶雲漢仰為章祥啟三
陽泰仙壺晝漏長
(步甲)來福(年七十四)
惟兹億兆臣庶不違咫尺
天威宴以黃髮台背
仁于米廪深衣衢尊斟酌元氣金銓斡運化機稽首
天子萬夀
帝命式于九圍
(步甲)立柱(年七十四)
玉琯宣韶瑞靄融
辰居端拱播
皇風三霄雨露滋黃髮萬國冠裳仰紫宫
聖夀延洪瀛岳永仙韶宣豫鳳麟同露樽風萐叨
恩渥共荷
生成大造功
(步甲)六十五(年七十四)
雍容干羽偃琱戈扶杖嬉遊值歲和咫尺
天顔新錫宴承
恩齊唱萬年歌(一)
律轉條風
雨露新九州耄耋自同春環瞻
北闕趨三殿共仰南山祝
一人(二)
(步甲)隆福(年七十四)
閶闔晴暾曉霽
九重錫福筵開藹藹同登夀世熙熙如在春臺桃實三
千瑤島
宸居咫尺蓬萊
天子引年典重微齡
恩許榮陪
(步甲)額和諾(年七十四)
曈曨開曉色璀璨列瓊筵玉斝分仙醖金爐藹瑞
煙卿雲
丹陛繞雅樂絳霄傳飽德羣情洽
皇圖鞏億年
(步甲)禄得(年七十四)
海宇喜同春
天家雨露均
龍墀正月宴鶴髮萬方臣卿月舒光滿民星颺彩新
即如牛馬走亦與玖瓊茵飽粟瞻依久傾葵拜舞頻
微誠咸獻頌
聖夀洽鴻鈞
(步甲)王保(年七十四)
青陽淑氣藹新年
丹陛歡騰敞綺筵此日大酺霑湛露千官拜手舞
堯天(一)
鶴髮三千曉引班欣看咫尺近
天顔雲衢都慶由庚瑞瑤陛還容步甲攀(二)
(步甲)楊德(年七十四)
魚鑰千門啟
龍墀萬國朝瓊膏仙露渥嘉膳玉廚調獻夀衢成咏沾
恩巷有謠普天咸抃蹈瑞靄滿雲霄
(步甲)雙得(年七十四)
丹詔春温自九霄三千耆叟
紫宸朝歲星獻瑞來臣朔昴宿呈祥獻
帝堯華陛傳宣趨國老金樽優渥徧羣僚欣偕瞻就嵩
呼洽寰宇和聲叶鳳韶
(步甲)福禄(年七十四)
福衍箕疇錫庶民光天玉燭朗
楓宸三千叟入耆英會斗柄初看月建寅(一)
風因列卒麗天街榮宴還教鶴髮偕黼黻昇平春
有象太和桐豫入新荄(二)
(步甲)富伸保(年七十四)
十行
丹詔下天閶髦齒欣逢春日長扈獵昔曾陪豹
尾
賜酺今許荷
龍光崇釐衍羡欽
宸極珍賚駢闐出
尚方鏐綺輝新笻杖健拜
恩齊頌泰符昌
(步甲)常泰(年七十四)
重熙累洽普沐
元功億萬千界在春風中妍妍化日
照臨帡幪開耆叟宴三千來同九列衣冠覲
乾清宫兩行綺杖
陛之西東雲蒸霞蔚黼合藻從既桐以豫亦棣而通
仰惟
曠典列代未逢身親被之捧
賜龐鴻易地天交泰運以隆候三陽至泰時以豐臣名
常泰敬頌
天工
(弓匠)五保(年七十九)
聖世多耆耋
殊恩下九天太官供宿膳
春殿敞華筵紀侯符陽澤臚歡酌醴泉羣工俱尚
齒藝士忝隨肩
(弓匠)張清明(年七十六)
玉陛香傳曼倩桃弓人何幸沐
恩膏材宜合九歌交韔
治已登三咏載櫜式燕初欣霑
御賜分糈舊許屬官曹嚮心久作傾葵想浩蕩春光
黼座高
(弓匠)佛倫(年七十六)
累洽重熙民物恬引年共祝
萬籌添五材久荷
生成德甘醴還欣次第霑(一)
玉琯初調鬯棣通
九重介夀慶昭融遠徵燕禮虞庠盛幾見推
恩到百工(二)
(弓匠)齊成額(年七十五)
(臣)昔丱角已學為箕(臣)今耄耋巧者和之
天子神武合九成規誰能撟榦乃學沈絲坐糜廪禄更
沐
皇慈一張一弛敷政攸宜合乎
天道夀耉維祺
(箭匠)喜住(年八十四)
弱趮豐遲一笴擎靈鼉棡鼓震
天聲
聖人神武乾符健竹箭逢春亦向榮(一)
八十餘年樂
帝衢每操蓬矢記懸弧何如虎拜叨榮日竊與添籌海
鶴俱(二)
(鐵匠)王玉春(年八十)
八十山陽鍛深慙老斵輪罏錘歸百鍊鼓鑄仰
洪鈞
惠澤周微物
涵濡及(賤臣)春風披拂處頑鈍一時新
(銅匠)姜亮(年七十五)
萬物如金在冶化工鑄以陰陽鼓潤雷霆風雨郊
藪麒麟鳳凰築鳬空擅一技愷燕欲賦三章千叟
嘉筵獻爵
萬年天子稱觴
(鋄匠)劉五逹塞(年七十四)
九職昭
皇治(臣)徵具器良考工同築削銘
德獻金相尊記雲雷重漿凝雨露香耆筵欣既醉惟荷
聖恩長
(鋄匠)二逹塞(年七十四)
優老華筵
舊典循
殊恩重與沛新綸籌添東海如升
日星炳南弧為拱
辰靈夀杖扶人是瑞長生酒引物皆春珍竒稠叠蒙
天賚薄技深慚
厚澤均
(鍍匠)劉雅圖(年七十五)
分職自慚良冶勸工亦荷
洪鈞金玉式我
王度文章假以陽春九牧貢珍三品
萬年恩命重申願鑄無量夀佛長依有道
聖人
(畫匠)四九(年七十八)
丹雘曾聞眡梓材斒斕五色象昭回生逢
久道文明晝獻技先成
萬夀杯(一)
非霧非煙布菌輪松雲棟牖
萬年新(微臣)縱解圖巍煥豈及天工景色真(二)
(油畫匠)常青(年七十八)
雲護
紫宸殿風翔青琑門畫屏春晝静上日百花繁循典扶
笻杖依
光拜獸樽慚操油素侣祝
聖記方言
(繡匠)保住(年七十六)
聖主宵衣五十年經綸乾愓厪民天仰瞻黼黻尊
宸座乂見星辰列綺筵具十二章虞作繪上千萬壽雅
如川(微工)拜獻冠裳地綵勝先期侍偓佺
(匠役)四住(年八十四)
從來
夀㝢廣大就瞻有喜
天顔執藝舊登官府程功匪近闠闤水地長年眡景
金門此日陪班為楨多是期羡成裁欲儗倕般
(匠役)吳國柱(年七十九)
聖人建極福祿綏之春正吉日
敕宴彤墀兕觥介
壽甘醴如飴下逮臣庶榮沐
恩施居肆成事省試有期與居一焉春臺共熙願歌
萬夀引翼維祺
(匠役)陳國柱(年七十三)
大衍熙
皇祚春祺遍八埏玉衡廻麗景
金殿錫芳筵鶴髮趨承肅
龍光寵賚駢瓊卮浮湛露仙樂奏鈞天列忝英耆後工
慚物曲先捧觴欣拜祝
禔福萬斯年
(匠役)二逹子(年七十三)
令節開筵荷
紫宸鵷班肅穆紀
恩新簫韶曲奏條風叶仙醴杯斟湛露均濟濟共依
仁夀宇熙熙真作太平人(小臣)願效華封祝執藝還欣擊
壤頻
(匠役)辛太(年七十二)
湛恩覃洽慶
昌期六宇熙春麗景遲
錫福重開千叟宴近
光齊獻
萬年卮賓寅暢戊調時序弧炳逢辰叶榦枝遂及冬官
咨世守不同絳老待羣推衣冠仰望
光華盛奔走深懷
雨露私扶杖
堯階欣拜
賜長依
黼座祝多祺
(匠役)三逹子(年七十二)
菲材叨贊
尚方珍蒲柳姿慙歲月陳欣值
皇春開夀㝢榮沾
錫福逮(微臣一)
瑤尊露浥三霄渥
紫殿蓂舒六葉新鳩杖許攜身倍健葵衷長祝
萬年春(二)
(苑丁)德住(年七十六)
春風廻陽和草木知能夀植根近
上林膏露濃於酎(臣)質非松柏(臣)年過榆柳身作掃
花人心同灌園叟松雲生
堯階魚鹿樂
文囿遙望南山高
萬年歌栲杻
(苑丁)六十八(年七十三)
晴開
太液波千頃珠樹琪花好風景我
皇樂事與民同
上苑春新日方永
苑中多植萬年枝枝枝葉葉皆仙姿昨宵湛露霏金
掌今日瓊漿介玉卮九光之芝三秀草恒春樹色
蓬壺島
上林花發最先知向陽自喜逢春早
(園戸)吳天喜(年七十九)
聖世
皇仁浹熙臺樂共登九州蒙
睿照萬物見祥徵甘露濡芝秀青霞向柏凝新春
恩廣布
上苑澤先承末役臣居賤聫班夀作朋瞻
天何所報惟頌
福川增
(園戸)祁永(年七十七)
聖謨洋溢仁風翔民諴物阜臚嘉祥龐眉鶴髮齊拜手
和聲
盛世鳴光昌羣臣酌醴分鱗次飫及嗇夫紀
慈惠欣看瑞應滿
神霄芝出銅池蓂在砌蘿圖
寶祚方洪延伏惟
陛下夀萬年竹苞松茂歌秩秩載賡天保南山篇
(園戸)李福兒(年七十六)
青陽播淑歲華新藹藹耆筵荷
紫宸
曠典遭逢千載遇
熙朝沐浴百年人蘿圖輯瑞輝東壁景曜呈祥拱
北辰周雅漫誇魚藻詠
天家異數逮蒲輪
(園戸)佟玉殿(年七十五)
淑靄縈
雙闕春光啟上林向榮瞻瑞木馴舞覩仙禽尚齒忘
身賤承
恩荷
德深
陽輝無不逮寸草比(臣)心
(園戶)拴住(年七十五)
暄麗春光浩蕩
恩遠占環海近
仙園蟠桃花發三千歲今數先開第一番(一)
恩榮嘉宴洽
重熙既醉長歌湛露詩共喜來朝本人日早占人瑞太平
時(二)
(園戸)二格(年七十二)
萬年耆宴啟
皇庭韶景榮敷六葉蓂仙掌初凝珠斗露天心環聚老
人星花依
禁籞光常紫草近瑶林色易青况被引年叨
渥澤年年從此祝
堯齡
(園戶)陳明住(年七十二)
詔寵三千叟人人慶合并仙醽斟沆瀣雅樂聽咸英時
紀春初麗天開日正明身依仙苑近花木盡敷榮
(獸醫)劉長夀(年七十七)
我
皇懋敷錫
詔酺延耆老華筵敞韶春
湛恩嫓
蒼昊廣樂諧鳳琯雅歌叶魚藻殊榮逮(微臣)依
光頌天保奉職周官微率舞虞廷早茂育際
昌辰胞與同至道請看擊壤歌熙臺春皥皥
(廐丁)天祐(年七十四)
閶闔雲飛過玉臺流沙萬里驥呈材愛烏罕貢
天閑選拔逹山牽德産徠漢皂漫誇成樂府唐縑空自
費詩才
盛朝閑佶陳輿衛
聖世菣芻及草萊㢠向長風仙仗立驅將斜日廣場回
兼年惠養綏耆耋一旦
恩光浹隸儓飽棧已同(臣)齒長效珍猶戴
帝圖來從今更識前途遠老向長楊策下駘
(牧丁)穆隆阿(年八十二)
須知萬物本同
仁芻豢
天家作牧人
明德謂其肥腯産豐年同此寢訛身開筵擬執于牢豖
占瑞欣逢在藪麟垂老未嫌厮養賤此身長為感
恩馴
(牧丁)耿五格(年七十六)
恬養
天恩共孳馴物性咸開樽欣手捧掌畜署頭銜仙露浮
輕笠和風扇薄衫醉歸占乃夢豐歲樂非凡
(牧丁)來住(年七十五)
是月也以立春
天子乃綏耆耉宴臣民大宛之馬九真之麟昭靈德而
沐
嘉惠莫不狎委而來臻
帝曰咨爾牧來思三百維羣九十其犉慶豐是育使之
碩大與蕃滋(臣)職司牧圉(臣)年七十五考牧
天閑萬萬古臣以馬齒率獸舞
(牧丁)代保(年七十一)
北齊紀天保九百餘人盡耆老後逮趙宋年景德
五百祥符千史筆但傳耆耋兼不聞齒爵能兩全
我
朝盛典邁三古
聖祖垂光
皇纘武鴛行鷺序殿西東華髮鬖髿映珪組帝臺之漿九
期禾方壺圓鼎燦星羅試覩兩階成福舞願進東
廂上壽歌
欽定千叟宴詩卷三十三
