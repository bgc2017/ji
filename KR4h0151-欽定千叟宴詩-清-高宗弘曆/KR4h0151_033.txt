欽定千叟宴詩(乾隆五十年)
卷二十八
預宴一百六人詩一百二十六首
(馬甲)王國鳳(年七十七)
睿聖啟貞符在宥物時敘
龍紀衍億千箕疇
錫九五包涵亭育參經緯天人普煌煌舉上儀遹駿超
三古圓蓋中央黃立仗兩階羽中和邁漢儀慶善
陳韶舞煒兹
嘉宴開濟濟松喬侶芝雲蔭輪囷蕭露歌濃湑班隨
煇翟微榮預簪紱伍眉夀祝
萬年純禧播區宇
(馬甲)孫益方(年七十七)
玉燭調和開景運
帝見乎離出乎震法
天行健五十年兼皞農軒嚳堯舜
古稀天子德日新德為福基福自臻萬年蓍衍
天家祚六葉蓂舒
黼座春引
懋典排嘉宴瑞日祥雲敞春殿詩牋疊獻效賡歌洵堪
譜作羣仙傳
(馬甲)巴蘭泰(年七十七)
慶值九華燦爛欣看五色輝煌青龍闕麗霽景赤
鳳旗迎曉光白髮樽開濟濟黑衣侣效蹌蹌黃繖
中臨
玉座
天章黼黻為章(五色體)
(馬甲)全保(年七十七)
際盛世飲太和飽芻糧負琱戈營偃月陣鸛鵝無
所事髮已皤仰
德化恩滂沱養老宴高嵯峨三千人戛鳴珂兕觩角顔
許酡拜
天恩矢頌歌(小臣)叨幸何其多
(馬甲)伏魔保(年七十七)
聖人御極澤沛恩覃
金門開宴
玉殿傳柑羣工衆庶既樂且湛星拱于北山祝如南
(小臣)何幸亦預分甘拜手獻頌敬附彭耼
(馬甲)常格(年七十七)
綵仗風和接上蘭長筵肆啟簇春盤蘭階
五世延洪慶鶴髮千行拜舞歡雉尾隨班雲物麗螭頭
獻爵露華漙
恩榮振古何曾有應作瑤臺仙會看
(馬甲)順格(年七十七)
羽仗雲開列仙曹日下排駑駘惟齒長鸞鶴此時
偕
佛夀真無量
天恩詎有涯初聞韶樂翕率舞向瑤階
(馬甲)什圖(年七十七)
陶鈞庶彙亮天工暢&KR1140;垓埏一道同為念耄耆彰泰運
特開筵讌溥春融
恩綸澤被風重巽盛會輝凝日再中共仰
繁禧純嘏茂
萬年嘉與萬方同
(馬甲)吉蘭泰(年七十七)
曉日曈曨
玉殿開
詔宣耉老集蓬萊醍醐滿泛天厨酒迥勝金莖露一杯
(一)
霞觴遞舉遍耆齡瑤砌春朝淑氣凝叨幸一時軍
隊士居然上應老人星(二)
(馬甲)劉世傑(年七十七)
聖人握乾符醲化覃紘埏夀愷集上瑞
錫福開耆筵衢尊飫仙醴式序羅三千臯䕫賡拜手松
偓榮比肩瑤砌煦朝旭綺席凝祥煙葵忱效封祝
聖夀億萬年
(馬甲)富森布(年七十七)
皇都春麗日
帝澤溥華筵齒列金階上顔開玉斝前雲門聽樂部露
燕誦詩篇
盛典承
家法
鴻庥億萬年
(馬甲)陳良玉(年七十七)
八百羣筵綺序排字鐫養老朗懸牌同聲並進
南山祝九宇騰歡愜
睿懷(一)
恩頒夀爵醉醍醐逮賤尤驚禮數殊
福祉駢多
敷錫溥登歌雅化效騶虞(二)
(馬甲)巴金太(年七十七)
海宇化敷日久仙壺慶啟筵初
錫福天開蕊殿熙春人到華胥濟濟扶鳩酌兕蹌蹌戛
珮曳裾上
夀欽隨千叟同聲敬頌
九如
(馬甲)塞爾特(年七十七)
舉兕觥卸兕甲介夀筵高歡宴洽承
恩何必須壯顔况復遭逢是堯萐
帝德光天超昊羲四海沐化凝
純熙夀㝢如春春正永
九天膏澤歌鴻施遠陬澨近京畿同風擊壤歌巍巍
萬年長此依仁輝
(馬甲)永成(年七十七)
春光十二律旋宫(立春後十二日)夀㝢重開八表融
御仗風和韶奏細光華燦處即方蓬(一)
耆集三千古未聞戎行何幸獲瞻雲仰承
錫福恩膏渥純嘏延洪頌
聖君(二)
(馬甲)湯受福(年七十七)
上古赤文綠字中天玉策金書未見朝盈皓髮詎
聞宴錫丹除六十四年典舊三百六旬春初雲日
欣瞻
黼扆拜跪羣歌樂胥
(馬甲)于天禄(年七十七)
泰元調氣淳厚敦龐
盛治光天
錫民慶豐千班序立萬國來同曰仁曰夀惟華惟嵩樂
歌在藻儀詠其桐慶雲朝煥甘露春融
萬年聖紀光超有熊
(馬甲)魯宗益(年七十七)
聖皇御㝢能夀人洪疇斂錫純嘏臻乾坤二策起大衍
幬覆一氣敷洪鈞上中下夀筵載啟燕饗食禮典
重申引年珪紳列階陛尚齒袀襏瞻
楓宸近
光樂愷以時集飽
德醉酒與物春熙誾懌愉效衢頌億年順則同堯民
(馬甲)六格(年七十七)
景慶星雲靄玉除普天樂愷暢華胥瓊霄露
錫仙班徧玉琯春調鳳律初耆耋拜
恩依
夀㝢彭耼協瑞拱
宸居尚方金綺頒稠疊
聖澤汪洋幬載如
(馬甲)王鐸(年七十七)
玉琯韶宣太蔟瓊杓景鬯青陽
闕下耄耆畢集庭前几席斯張日近銀旛彩勝風和
彩仗儀鍠愧昔馳驅綴列欣今沆瀣盈觴
(馬甲)富明(年七十七)
化宇洪禔集新韶燦景光普歡開燕飲式序入鵷行露
渥金巵捧雲深雉扇張
天顔臨咫尺
恩禮邁尋常瑤席膏同沐彤階旭正長柏梁效賡載先
得捧
宸章
(馬甲)額爾謹(年七十七)
欣傳
賜醴到戎行綺席華茵燦有光
恩賚便蕃齊抃舞功過舞羽治垂裳(一)
春臺喜洽沐
恩波列宴瑤階厠玉珂莫羨華封工致祝軒皇棡鼔奏
靈鼉(二)
(馬甲)孫竒林(年七十七)
春滿蓬壺淑氣和千官劍佩會鸞坡域中仁夀唐
虞世
天上升恒保定歌彩翽鳳梧温室樹
恩流魚藻液池波迎陽共矢葵心赤駐景同看鶴髮皤
化日光輝皆樂土
清時吟咏有卷阿臚歡競獻延年頌翹首璿霄瑞靄多
(馬甲)劉廣基(年七十七)
九天啟閶闔冠珮羣鳬趨瞻雲
芝殿迥何日葵心輸
昌時曠典開耆耉邀榮殊拜
賜效華祝鳩杖欣同扶惟
皇夀億萬愷澤長鴻敷藩部暨朝鮮莫不
恩與俱引年恢懋典煥若王會圖詎惟數膠庠巍巍超
唐虞
(馬甲)索爾吉(年七十七)
尚齒成嘉會恭聞
聖祖年
九重修令典千叟赴高筵耆耋心顒若衣冠序秩然霞
觴傳沆瀣玉饌飫芳鮮祥肇履端候
恩敷人日前三多斂福備奕禩戴
堯天
(馬甲)王三保(年七十七)
聖主膺圖福孔皆欣開廣宴樂聲諧虞庠杖撰先三代
禹會干和舞兩階木德風含花似錦液波凍解酒
如淮欲知化日舒長候
復旦光華布九垓
(馬甲)虎兒(年七十七)
擊鼓騰騰樹羽旗少年技擊多所為生力騎來蹄
踣鐵直與飛鳥相追馳即今壯志猶如昔未有竒
功及勲格聽名慚喚阿塔思脱郤袀衣入耆席感
戴
天恩沛澤濃昇平軍士遭竒逢腰間長箭置不用尚
賜鳩頭五尺笻
(馬甲)七十八(年七十七)
春陽被細柳膏澤望青瑣
詔許共扶笻例得暫釋笴煌煌曠古典卑賤叨宴坐自
忝馬齒微久與壯夫左三千得榮預鶴髮鬖以瑳
仰惟豢養恩感激慶長荷拜手祝
萬年芹曝獻應可踴躍覲
龍光追風思馺騀
(馬甲)永德(年七十七)
錫羨沛恩膏叨榮慶特遭引年均酌醴投水陋分醪春
入仙蓂翠風催細柳高
萬年祝
宸扆愷樂告同袍
(馬甲)全四兒(年七十七)
天開若木耀珠旗靺鞈隨班獻玉巵黃髮三千齊
效祝
萬年同仰
錫春禧(一)
卿雲糺縵駐光華信有蓬池甲子賖從此敢援
恩宴例期頤長得挹流霞(二)
(馬甲)戴長庚(年七十七)
景緯呈祥協氣佳四時通正八方諧
恩筵燦爛陳金戺仙仗輝煌擁玉階率土耆年咸醉飽
蕃封陪隸盡柔懷昇平
夀㝢同歡洽抃舞
堯天福孔皆
(馬甲)觀福(年七十六)
綺甲三陽啟蒲筵
九陛陳人瞻
金殿曉
天賜玉壺春槐棘叨聯次松喬喜作鄰駑駘榮杖履雍
肅比朝紳
(馬甲)特克慎(年七十六)
玉琯春回曉鑰開羣仙翔步入蓬萊增年新慶屠
蘇酒
錫福榮叨曼夀杯
雨露無偏周海甸
星雲有耀照輿臺悚惶喬野儕文墨也捧瑤箋獻頌來
(馬甲)兆德(年七十六)
扶杖承
恩入趨風戛珮珊金莖承湑露玉醴飫韶顔盛事千秋
少
温綸萬國頒五雲金闕迥恍是閬蓬間
(馬甲)常金(年七十六)
帝德崇高
帝算綿
湛恩汪濊逮耆年三多華祝歡騰地四海
鴻禧慶錫
天酒獻椒盤春乍盎宴羅瑤戺月將弦人間亦有枌榆
會何似身霑
雨露鮮
(馬甲)達爾紅阿(年七十六)
執戟愧糜糈容覲
天子光嘉宴普天庭冠珮來蹌蹌曰惟耄耋儔攜杖可
同行
膏澤豈有偏邇者乃賡颺蘿圖慶有祉康衢歡無疆同
兹依
夀㝢穰穰降嘉祥
(馬甲)富貴(年七十六)
虎威豹直舊頭銜欣與
虞階鵷鷺參酺飲大官仙味飽五雲春殿感
恩覃(一)
九天沛澤浩無私四海歡歌共聽時介胄寧須解文字
蠡猶思測管思窺(二)
(馬甲)舒金(年七十六)
化宇多登夀
皇仁重引年韶陽舒上日羽仗會羣仙共效臺萊頌長
依
藻黼筵無疆歌
景福錫慶亘無邊
(馬甲)范宜達(年七十六)
古稀天子夀齊天
賜詔金門集大年風動鸞旂開瑣闥日升瀛海上花磚
雍容杖履瑤臺鶴整肅簪裾閬苑仙爐靄香熏縈
綺席鼎調玉食肆瓊筵分攜絲錦
天恩沛遍給銀牌夀字鐫山嶽比崇高億萬春秋合算
富三千位殊貴賤情胥洽勢隔尊卑禮以聯小草
幸承新
雨露鴛行鷺序得駢肩
(馬甲)李沛(年七十六)
繽紛彩仗引朝儀抃舞隨班拜赤墀
綸綍恩多羣與宴七旬憶作羽林兒(一)
佳氣氤氲協瑞符恭逢
聖治邁唐虞三千鯢齒懽嘉會鼂采榮光遍九衢(二)
(馬甲)劉澍兆(年七十六)
聖人握寶籙歲首凝庥祜嘉宴集耆老懋典法
皇祖瓊筵列三千扶杖共抃舞慶洽運日隆時亨
澤逾溥(微臣)樗櫟質榮叨列瑤圃醉飽歌
渥恩盛事超萬古
(馬甲)竒成額(年七十六)
從說蓬萊到者稀朝衣班裏覩袀衣始知
天上微垣直也有期門共佽飛(一)
律回太簇啟青陽夀讌祥開喜近
光菜甲春盤先日好
蘿圖寶算億年長(二)
(馬甲)天津保(年七十六)
喜覲
天光天尺咫春風執戟明光裏已隨小隊列虬營還扈
長楊垂象弭星騶歲月數從頭
聖主恩深浹肌髓旭日
恩綸煥彩衢九華春醼齊年齒
軒皇上夀古無倫
五十龍飛新鳳紀湛露瀼瀼物共霑慶煙裊裊霄逾綺
光風影裏拜金壺天樂聲中斟玉醴閬苑蓬山空
爾為紫芝黃竹詎堪擬宜春人日繡紅幡綵燕筵
前先送喜
(馬甲)官福(年七十六)
黃髮垂春丹壺煦晝萃三千人以釂以侑率葵藿
忱祝
黼扆夀恭惟
帝夀仁覆如天四時百物行焉生焉日星照耀雨露駢
翩凡厥有生普積歲年渥以春陽彙以大千微如
小草被沐均妍敬樂
天德九宇同宣敬歌
天夀萬載洪延
(馬甲)烏爾占(年七十六)
聖夀綏多福敷天夀㝢登彤墀初日麗皓髮瑞雲蒸衎
燕新祺普賡歌
曠典承拜颺齊蹈舞
蕃祉頌升恒
(馬甲)羅太(年七十六)
紫宫瑞色靄朝曦
恩宴耆年溥夀祺夙綴末行依豹尾更逢嘉會侍
龍墀條融協律三階朗慶矞舒霄五色披榮值
萬齡長錫福獻忱惟頌九如詩
(馬甲)伊特格爾圖(年七十六)
維
皇崇典瑞符太乙錫慶有加湛恩洋溢泰遠邠國濮鉛
祝栗日月所照㒺不俾率三古舊章
萬年崇恩
顯謨
纘緒
聖祖
神孫葛天八闋大容雲門頡史以來罕見莫倫不襲縟
儀實超惇憲
天無私照下迨微賤䕫龍虎羆尹虺奭旦拜手稽首未
逢斯宴
(馬甲)石如琪(年七十六)
赫赫蘿圖輝輝瑤籙
道協清寧祥徵岳瀆泰彙茅三瑞紀蓂六羣仰
九重來同萬福人集瓊筵天調玉燭露浥瀼湑雲凝紛
郁寶甕滿斟衢尊顒祝
(馬甲)孫起豹(年七十六)
夀㝢承禧六合同瓊筵有
詔特恩隆齒惟犬馬馳驅後身在䕫龍拜舞中列仗旌
旗排曉日翔
恩殿閣起春風欣當既醉歌
純嘏長養方知
造化功
(馬甲)馬國瑞(年七十六)
詄蕩
天閶啟彤階麗景舒
尚方傳授席耆叟慶聯裾瑞叶卿雲縵膏霑寶露湑
至尊膺
景貺獻頌藹魚魚
(馬甲)劉起龍(年七十六)
春風被宇
皇夀岱瀛調泰鴻氣舒甲散萌蔚炳文教赫濯駿聲九
服同祺如元起貞鳬鷖作頌鸞鷟翔庭厠貔貅旅
聆鳳皇笙烝哉
嘉宴拜舞籛彭
(馬甲)五達色(年七十六)
班聯松偓奉
羲黃嶽豆溟杯荷
寵光忝列戎旃慙弩末也隨虎拜沐瑤觴(一)
昔年琱甲與從征太液曾邀虎旅觥今日耆筵舒
愷樂夀歌聲憶凱歌聲(二)
(馬甲)王芝植(年七十六)
韶序青陽啟
鴻恩拜玉墀宴張千叟會星藹萬年枝玉饌駢羅席
天漿溥挹巵深慚葑菲質亦得被
恩施
(馬甲)高士俊(年七十六)
太清泰寧鞏惟
帝德中及萬靈泳游食息元會靡間干支遞積弁歌襫
舞以樂
皇極微及星騶並循大則雕錦華樽椿紀蓮刻疇笇
大年時萬時億
(馬甲)張時龍(年七十六)
至治軼唐虞均沾
湛露濡東風調玉琯南極朗雲衢夀世承嘉樂耆年奉
燕娛何期
恩下逮周浹到庸愚
(馬甲)善保(年七十六)
繽紛仙仗肅
丹墀晴日䓤籠碧玉枝法釀香斟分太液蟠桃冰脆
滴瑤池欣逢
聖主恩頻錫忝與耆筵
澤屢施太史書呈春日瑞恰看星拱泰階時
(馬甲)八十七(年七十六)
茂典耆年集雲衢振羽翰醵儀傳禮器酺飲載周官未
若
天恩重均沾
露澤漙稱歌同拜舞瑞靄布
金鑾
(馬甲)富朱禮(年七十六)
昌辰開耆叟宴珍膳出大官厨
愷澤春墀千席祥暉泰階六符溥歌魚在在藻集吉鳳
喈喈梧自顧榮逾常分欣隨
玉陛聯趨
(馬甲)穆克登額(年七十六)
簫韶陳九奏旭日麗罘罳景鑠
重熙典鴻龐億載基酡顔沾玉液黃髮列金墀五緯聯珠
夜同歌湛露詩
(馬甲)何臣泰(年七十六)
椒盤美酒進屠蘇韶景中天萬彙娛更喜
九重隆夀耉直教千叟聚春酺置身已共洪崖侣效祝
同為嵩嶽呼濟濟期頤争獻頌
古稀聖主握乾符
(馬甲)西登庫(年七十六)
韶景雲衢滿簪裾
廣殿羅絳籌添福海綠字應榮河仙杖承靈夀瓊筵
酌太和
聖人千萬歲寶籙衍圖蘿
(馬甲)姜利(年七十六)
瑲瑲玉佩集神洲不數觀河五老遊鶴立三千呈
瑞應書銜紫鳳杖扶鳩(一)
億年此是紀
恩初九醖芬芳侍
玉除長祝歲豐人夀愷瑤笙璇管叶嘉魚(二)
(馬甲)烏林太(年七十六)
五甲周鸞書元辰啟鳳琯日舒
德㝢長春盎仙壺滿
天厨萐迓祥海屋籌增算夀朋締三千此會從來罕上
有鵷鷟羣下及貔虎選譾劣荷
鴻恩韶光慶洪衍
(馬甲)劉光遠(年七十六)
久隸袀衣隊何階謁
禁垣俯忻年矍鑠獲與
錫便蕃九節承卭竹三漿飲上尊願賡天保頌冀以答
洪恩
(馬甲)福禄(年七十六)
聖人頒大惠羣老共趨蹌廿萬齡聯席三千叟獻觴瓊
筵羅旨美金醴泛芬芳蓋地圖曾獻鈞天樂正張
陽春舒建木麗日蔚榑桑鼓腹堯民樂歌陳
玉陛旁
(馬甲)誠志(年七十六)
瓊筵仙屨集璁珮韻琤瑽
盛典看彪蔚
皇風鬯駿龐千門春似海百榼酒如江
詔錫延年杖
仁恩普萬邦
(馬甲)舒成(年七十六)
重熙慶洽千秋會瑞靄祥雲繞
鳳城
樂夀㝢開朝日上耆英羣聚
寵光榮鼎中斟雉甘初飽仗外扶鳩步欲輕六合共依
天浩蕩三春同愛歲崢嶸熊羆列隊弓刀健鵷鷺隨行
劍佩迎自是瑤墀親受
賜不同仙露望金莖
(馬甲)舒明阿(年七十六)
熙熙迓
天庥濟濟集人瑞人偕黃髮羣
恩自紫宸逮從來
雨露恩原不遺庶類寵錫大官庖榮列庶老位七旬雖
耄耋八旗原子弟允矣歌昇平劍戟鑄農器
(馬甲)七十五(年七十六)
左把浮邱袖右拍洪厓肩徒爾餐松學仙術未若
仁夀之宇億萬年一飲
天漿長不老不餐籛鏗雉不數安期棗手扶鳩杖飽以
遨一草一木涵
恩膏虎旅連營琱戟耀
龍光錫宴璚筵高
(馬甲)徐永成(年七十六)
瑞靄舒霄景矞鮮
繁禧敷錫敞耆筵衢尊潤溥瑤階下厨萐甘分
玉案前春到
皇州開夀㝢人遊
聖世即神仙傾葵願效華封祝既醉還歌鎬飲篇
(馬甲)吳有鳳(年七十六)
九重丹詔沛
殊恩星耀南弧
聖夀尊五十年春春浩蕩春風春日
帝顔温(一)
幸厠雲衢列扞騶騰驤昔與奉星斿老來不愧無
勞績親捧
天家碧玉甌(二)
(馬甲)巴克唐阿(年七十六)
盛治協咸熙春光滿
帝畿分行趨
玉陛入宴覲
宸闈瀛海耆年集星躔福曜暉稱觴申頌祝丹悃重瞻
依
(馬甲)窩什騰(年七十六)
玉琯調春仰
德元多祺引翼
沛殊恩福敷億兆承
丹詔叟集三千飫玉樽仁㝢共欣遊浩蕩榮施還沐
賚便蕃夀人夀世綿
鴻算萬國熙熙頌
昊軒
(馬甲)何承宗(年七十六)
閶闔扇和風耆筵敞
紫宫自
天敷夀愷率土荷
元功玉饌芬芳溢天漿沆瀣融敬隨黃髮侣拜手效呼
嵩
(馬甲)高士俊(年七十六)
葵藿本向日雲衢欣荷
天天門九重攝衣入贊拜濟濟皆彭籛仙筵列七寶食
之後天而不老蓬壺景恒春閬苑花長好羽林七
萃步後塵弓衣矢箙常隨身承平樗櫟欣增歲柏
子杯中酒釀春
(馬甲)郎揚芳(年七十六)
寶鼎香濃裊裊煙皤皤黃髮共朝
天杖扶靈夀應難老身到蓬萊總是仙玉饌遍餐春似
海金樽頻泛酒如泉涓埃仰報誠何補竊附衢歌
祝
萬年
(馬甲)郎應騫(年七十六)
天上韶咸玉管清
殿前仙酒和蘭笙銀牌捧出誇同伍厮養今邀衎宴
榮(一)
正逢春鬯九衢時黃髮欣欣仰
盛儀為問瀛洲偓佺侣幾曾親獻
萬年巵
(馬甲)薩哈連(年七十六)
日月光久照
健運如初升
龍躔啟太衍
恩浹春臺登鯢鮐應
詔來舞蹈筋力勝光榮霑被渥
寵賚尤頻仍晴雲絢平墄綺旭舒觚稜皇哉登
夀㝢茀禄川方增
(馬甲)魯常阿(年七十六)
聖德溥春澤
恩筵廣集禧稱觴陳
國慶扶杖習朝儀雲日垂金鏡星辰煥玉墀共賡
皇萬福億禩被蕃祺
(馬甲)二達塞(年七十六)
楓宸闓澤光夀耉玉斝金樽旨且有眉梨鱗集三千人
共喜扶鳩酌春酒易占需雲正宴樂詩詠魚藻兼
臺萊雲中正奏隆平樂太蔟音宣淑景開雲開
紫殿壺天藹新排
丹陛樂中在九衢浩浩聽歌歡遙和釣韶聲似海
(馬甲)塞克圖(年七十六)
鞠&KR0957;奉金巵拜手歌冰嬉西苑
紫垣側瀛臺太液池春隂與秋風麗景光參差一陽
凍初堅萬頃凝玻瓈涓吉排名籖習技分八旗冰
牀施
御幄平如步雲逵列翼張鶴羽綴行連魚麗身手好結
束輕比一鳥飛著地齒齒鐵束跟條條韋春雷三
聲起籋雲不須騎圓球上騰騰旌門高巍巍雲合
倏霞散風驟而雨馳頭籌奪錦標捷足先得之
國俗循舊典肄武寓於斯
皇恩加優賞普為生計資下走踰七旬敢負矍鑠姿冰
嬉不能預耆宴前致詞見獵心輒喜迴思少年時
(馬甲)三德(年七十六)
欣隨儀舞上
彤墀樂奏鈞天醴滿巵麗日迥臨三秀草春風新茁
萬年枝丹囊彩煥華芝合寶甕輝騰絳露滋六合
同風徵樂夀
盛朝嘉慶軼軒羲
(馬甲)毛錢林(年七十六)
豢養天閑惠普存又躋樂夀沐
天恩鶴齡長飫三霄露
麟趾方徵五葉孫(一)
啿啿春韶
錫福時大酺廣宴澤優滋扶鳩
玉闕聯眉夀松柏南山各獻詩(二)
(馬甲)萬住(年七十六)
三春開夀宴耆耉萃如雲黃髮瑤尊映
彤階瑞靄薰未申犬馬力也厠鷺鵷羣
幬覆真無外賡歌媿不文
(馬甲)周玉柱(年七十六)
韶開瓊籥曉報銅籖
九重張宴千叟均霑英韶奏叶鏐綺
頒兼
錫極保極引養引恬並掄星萃俾捧雲縑歡騰
殿陛慶洽閭閻祝
天子夀海屋籌添
(馬甲)五十兒(年七十六)
金膏玉齊注
堯鍾拜受
天家雨露濃深幸三千鶴髮輩齊瞻
温霽聖人容(一)
袀衣初未與朝紳皓首今欣鬯早春鸞鶴高飛卑
燕雀都分
宫樹一枝新(二)
(馬甲)王啟福(年七十六)
玉衡啟序春風生千叟華讌開
彤廷
温綸渙發遍海宇羣仙接武同日遊蓬瀛(臣)昔期門供
使令馳驅未效華髮盈
聖人久道臻化成武功耆定文德明自昔山車澤馬應
期出孰如今日
純禧郅治真難名酌瓊醴吹瑤笙華封三祝卷阿賡拜
手稽首聆咸䪫
(馬甲)姜那爾太(年七十六)
帝德浩無名
天心申眷佑太和播四海作朋慶三夀東逮扶桑濱西越
崑崙岫受生咸耆齡一一歸我囿
恩賜仙厨珍近聆咸英奏稱觥祝
聖人萬年洪
幬覆
(馬甲)海保(年七十六)
介眉羞耉樂枌榆處處豳歌入畫圖正值耆筵
天上啟恭惟
盛典古來無英英蘭甕醇和溢啿啿春輝景福
敷較射敢矜身手健幸承九節瑞笻扶
(馬甲)觀保(年七十六)
萬年緜
寶籙
五世茂金枝大地仁風洽敷天
湛露施斑斕扶玉杖矍鑠向
龍墀鉅典超千古含哺樂
聖時
(馬甲)三格(年七十六)
當軒日馭五雲開釦砌豐崇拜
賜來洛社香山推盛事幾人親得捧
天杯(一)
天開夀㝢共呼嵩
詔賜趨蹌紫禁中扶出鳩笻增矍鑠不須扶掖仗兒童
(二)
(馬甲)得合(年七十六)
九天錫宴慶溥春祺合三千人下走與之身列馬甲未
諳朝儀
黃扉丹陛有目未親覩大禮隆樂何以逮賤微
帝錫恩言賚夀耆上自上夀百有餘歲下至六十周干
支九秩與一品親跪玉階受
御巵餘以齒列承
繁禧菲材馳驅列擎跽鞠&KR0957;夙所知感
恩抃舞言春王正月六日承
鴻施
(馬甲)額爾登額(年七十六)
曉日曈曨
春殿開九霄雲色映昭回節先人日陳嘉宴鶴髮鳩
頭入座來(一)
三多願獻封人祝五福早敷箕子疇九拜
天階呼
萬歲樽移北斗海添籌(二)
(馬甲)官桂(年七十六)
貳粻宿肉只尋常箑扇仙厨錦宴張千叟倍三齊
介夀
一人理萬正當陽引年典已超虞夏養老文何論漢唐
頒糈賜銀恩並渥猶知矍鑠勵戎行
(馬甲)仁舒(年七十五)
聖皇握金鏡仁夀臻
重熙大鈞富陶育海宇多龐眉三千為數盈五福用
錫之當春開嘉筵嚮晨趨崇墀斯民久皥皥夀者來祁
祁願獻九如頌拜手祝
純釐
(馬甲)噶郎阿(年七十五)
添籌海屋羽觴飛五老聯光向
紫微試看星雲環
玉闕九天南極正騰輝(一)
凱宴榮分飲至樽普天安樂舞蹲蹲欣隨七萃連
茵坐春㬉同袍擁日暄(二)
(馬甲)富勒渾(年七十五)
浩蕩春開晴晝巍峩
殿敞雲關玉饌徧嘗鯢齒金巵同奉
龍顔人在丹邱綘縣境如員嶠蓬山扶老欣逢
賜杖生小矢箙刀鐶
(馬甲)達罕泰(年七十五)
雲開糺縵鬱嵯峨珍饌芳筵
湛露多萬國梯航齊入貢鐃歌都作夀人歌(一)
鶴侣駢闐謁
帝閽執殳人亦飲
堯樽更懸果脯青絲鞚歸與兒孫說
聖恩(二)
(馬甲)達晉泰(年七十五)
五福疇臻鏡日華金巵鞠&KR0957;頌椒花長生酒
賜羣生福銀篆牌懸綺散霞(一)
七旬壯志未蹉跎躍馬何曾更荷戈細數少年初
入伍月錢歲米較來多(二)
(馬甲)虎什八(年七十五)
郅治昭翔洽天淵亘際蟠排筵開甲帳飛臛雜辛盤春
始陽和溥
恩深禮數寬醉扶靈夀起歸去萬人看
(馬甲)三達塞(年七十六)
玉帳春風回融和
帝澤普觴斝承神漿綺帛出内府
錫賚擎當墀
恩膏濡率土仁夀被無垠風雲此攸聚(微臣)執戟徒亦
得飫甘醑皇哉仰
黼宸麟鳳偕儀舞
(馬甲)黑達塞(年七十五)
環海恬波仰鏡華熙熙新歲彩符加椒花酒奉瑤
巵泛馬齒叨霑
聖澤賖(一)
若木華開巨海濱西濛神樹
藻歌新同來
玉殿霑香醴
萬八千年祝大椿(二)
(馬甲)烏爾泰(年七十五)
嘉會聯耆彦
天施慶澤豐合尊斟寶露接翼受和風耄耋恒沙紀輿
圖福海同
聖齡綿萬億元氣酌鴻濛
(馬甲)葉布沖阿(年七十五)
太和凝
夀㝢萬象春融融
恩覃八埏徧歡普四海同肆筵集耆老
典曠儀惟隆鏗鍧播仙樂翕習宣條風飲和兼食德滋
液皆
元功惟當擬華祝向日攄葵衷
(馬甲)六十一(年七十五)
鳳紀迎韶
化日長恒春樹底綺筵張金虀玉膾光華滿
天上頒來益夀觴(一)
東瀛西旅萃璘玢同作鸞歌鳳舞人末校久依雕
甲侣今隨琛玉入華茵(二)
(馬甲)額爾琪(年七十五)
兒時曾記
啟耆筵中外重看
帝澤宣文德武功昭綴兆東濛西竁入
陶甄可封戸盡歌嵩華上瑞人偕並偓佺喜溢皤顔新
與宴
聖神榮鏡鬯無邊
欽定千叟宴詩卷二十八
