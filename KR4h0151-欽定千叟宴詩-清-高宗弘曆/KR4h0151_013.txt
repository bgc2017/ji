欽定四庫全書
欽定千叟宴詩(乾隆五十年)
卷八
預宴九十四人詩一百六首
(副參領)五達色(年六十九)
拜手祝三多願告華封老今昔多殊科祝曰願聖
人夀我
皇之夀方如初日升陽阿法
天行健強不息即以
宵旰為頤和祝曰願聖人富我
皇之富藏富在民無偏頗深宫節儉普蠲貸損上益下
涵
恩波祝聖人多男子我
皇祥麟威鳳
五福堂前羅五代孫枝方衍慶曠古玉牒未見人編摩
(臣)今髩髮黃且皤幸與夀宴顔醉酡良知四海老
人祝
聖有大願告炙背之樂各自安婆娑華封之祝衍作歌
今日慶比堯民過
(副參領)李珣(年六十九)
鞗革載歌君子彤弓以饗元侯何幸戎麾參佐得
隨嘉宴觥籌
聖主釐申曼羨(小臣)卮獻帣鞲億萬齡週甲子八千歲
紀春秋
(副參領)武正泰(年六十六)
夀宇鴻開樂燕胥熙怡耄耋會簪裾春和
天語環階聽羣頌升恒日月如(一)
雲開
紫禁肅千官良醖珍羞愧素餐共識陽春初布澤萬
方樂奉
聖人歡(二)
(副參領)蘇爾達(年六十八)
萬年觴捧
螭陛百福筵開
蕊宫飛控金羈尚健飽餐玉饌何功坐聮國老庶老
人舞仁風景風共識
天顔有喜向陽齊獻葵衷
(副參領)德楞額(年六十七)
於皇
聖祖仁治道豐耆筵普饗闓澤融融
嘉樂君子運會日中
䋲其
祖考惠我臣工稽古典謨養老有則肆筵授凡杖鄕杖國
維兹良辰詠和蹈德舜樂堯樽歌我
帝力天漿桂馥仙帳蘭馨風翔雲鬱環繞
御屏既醉既飽虎拜
彤廷何以祝之夀考且寧
(副參領)文德(年六十六)
南極星輝
北極崇春臺處處扇春風
帝城曉日開新霽暖律初吹
玉殿中(一)
杯斟玉液酒如淮既醉咸歌福孔皆更荷駢蕃
頒寵賚林林期羨拜
金階(二)
(副參領)巴彦岱(年六十五)
舞階銜
夀酒列宿頓輝光交合丹青地風生錦繡香
紫微臨大角白日到
羲皇萬象皆春氣
神功接混茫(集杜甫句)
(副參領)文治(年六十五)
玉液千觴
玉陛稱
恩周率土夀同登椿年何幸容蒲柳
復旦長瞻旭日升(一)
兩隊歡聲溢拜嘉三千叟各醉流霞人間喜向春
濃處共覩祥雲是
帝家(二)
(副參領)富僧額(年六十五)
大酺廣樂宴官曹謭陋何期
異數叨蹶茂春前似蒲柳導和天上有笙璈長楊從獵
馳秋騎仙仗隨班耀錦袍糜禄已欣添馬齒
恩榮况預酌瓊醪
(副參領)那福(年六十五)
聖人統元大千樂夀迪惟
前光治隆典懋
瑤戺蘭蕤
蘿圖松茂瑞景熙和嘉讌耆秀太極函三數符千叟蘭
尊載陳宫懸式侑(臣)列參佐戎牙是副仰荷
龍光忻聆鈞奏
元縡甄陶八紘在宥於萬斯年
天惟純佑(二)
(副參領)陳廷璧(年六十五)
天澤覃敷遍海隅春朝吉語聽
頒酺乾坤浩蕩難摹繪願獻堯河五老圖(一)
圖傳五老燦中天頤養還知遍大千紺髮方瞳齊
作伴躋堂直到
聖人前(二)
(副參領)常德(年六十五)
喬松期羨列如雲乍啟韶光已十分姬囿騶虞
仁廣被堯階蓂莢瑞頻聞園官恪守名思義(臣侍直圓明園)
淳俗名彌質濟文稱
萬夀觥歡拜舞碧霄晴靄布絪緼
(副參領)七十五(年六十五)
乙躔鶉火次丙曜大弧前夀與春韶應人從
玉陛聮饌分仙鼎味衣繞
御爐烟願比華封頌長依
萬萬年
(副參領)保住(年六十五)
春回玉律芳序樂奏璇琯鈞天
錫極箕疇福五稱觥豳雅人千螭坳拜舞雲煥鷺序趨
蹌瑴聮
恩寵仰邀稠疊京垓長頌
羲年
(副參領)文保(年六十五)
春風初上
萬年枝耆老聮翩拜
玉墀
渥賜欣欣承
曠典益知身世勝軒羲(一)
齒序三千歲不同(臣)周花甲共呼嵩從來草木稱
嘉瑞全荷
天家長養功(二)
(副參領)增德(年六十四)
千叟筵開瑞景凝弧南朗曜叶祥徵
深宫共仰純禧懋寰極咸看上夀登
丹詔十行春靄靄金枝奕葉慶繩繩願隨擊壤偕歌咏
如阜如山莫不增
(副參領)佟保(年六十四)
聖主當陽日
彤弓福履綏引年彰
盛典
錫福懋隆儀宴樂占雲上
恩膏頌露斯良辰寅肇正吉日丙為期舞鶴諧韶奏羅
鳩叶夀眉(微臣)霑
愷澤驤首祝
春祺
(副參領)色爾明阿(年六十四)
普錫春祺敞
御筵日華雲爛正中天萐厨瑞聚三千叟蓂紀
祥開五十年酒
賜延齡
恩湛渥杖携靈夀福增延傾葵幸仰
龍顔近醉飽長叨
聖澤宣
(副參領)都隆阿(年六十四)
聖德孚
穹昊寰瀛玉燭和羣黎霑
化雨九㝢湛
恩波鳩養耆而艾魚麗旨且多升恒祝天保醉飽頌
鑾坡
(副參領)六達塞(年六十四)
勾萌鬯達荷滋培
恩共春從天上來王字日方輝九宇老人星共擁三台
珍符疊為
昌辰獻仁夀原於
至道該鳳管龍笙仙樂動頌南山更咏臺萊(一)
卿雲糺縵兆春辰齒序三千鶴兩行劍佩爛榮
金仗彩簪纓濃帶
御爐香瑤階早晉南山頌綺席同浮
北闕觴共效葵忱輸祝
嘏萬年
景福煥祥光(二)
(副參領)敬文(年六十四)
錫福厥庶民斂福由
皇躬
夀㝢極蟠際徧九野九共遂蠲大衍吉詄蕩開
法宫三千集耆耋
賜燕羅羣工高爵夾皋禹外吏招黃龔士農年及格商
賈業各攻笙瑟肄鹿鳴鐘鼓設彤弓清齊三爵泛
珍膳六豆供
龍光以燕譽氣和禮益恭庭皆安期生野有東王公始
知春長養大矣造物功(一韻體)
(副參領)六十七(年六十三)
夀㝢宏開宴
恩波洽九州韶年書紀鳳耆老杖扶鳩珍膳
天厨啟醲膏玉斝浮嵩呼承
慶澤海屋遞添籌
(副參領)富廣(年六十三)
韶春
嘉宴樂時雍仙樂初調綠酎濃皓髮千行依
舜日矞雲五色煥
堯封
恩覃薄海懽逾洽慶衍
天家化更醲自顧(微臣)同小草欣霑
雨露鬱葱蘢
(副參領)那彦圖(年六十三)
爻閭赫奕張雲棟瑞輯金船瀉銀罋羣臣雀抃共
朝
天鮐鯢背齒顔棃凍我
朝王會歲可圖似此春光自古無紀
恩願繪三千叟福夀咸蒙
帝允俞
(副參領)二達塞(年六十三)
春風遍地沐
殊恩夀愷嘉筵
惠意敦銀甕萐厨霑普渥瓊漿玉液喜便蕃幸陪虎旅
環
宸極更簉鵷班近
至尊既醉歌成歸儤直迴瞻瑞色繞
天門
(副參領)希靈阿(年六十三)
泰山不足高滄海不足深苑麟亦常獸阿鳳亦常
禽琪花瑤草徒作林雲芝露术徒産岑何如我
皇德化翔洽八維之民心
仁敷夀亘覩象聽音熙熙于于忘
德之欽
舊章千叟宴兕觥受酌斟三千一庭朋盍簪又昔所無始
見今(臣)受
賜頌
德繹且尋願
皇譜此蟠天際地之運會一一絃入薰風琴
(副參領)竒理格忒(年六十三)
紫宫何峥嶸辰輝蔚飛揚坱圠蒼精聚蜿蜒翠氣翔
仙境啓閬崑夀星明角亢單厚戩糓宜優游純嘏
常既
錫豐崇算爰晉
茀禄觴耆齡樂無極
慶賚普八荒
(副參領)殷世林(年六十二)
盛世昭人瑞雲端敞
御筵
龍飛春五十鶴髮叟三千
北闕瞻依切南山頌禱傳億齡歌
聖夀詎僅羨彭籛
(副參領)常新(年六十二)
清曉鳴鐘集鴛鷺麗日和風温室樹
紫宫華讌敞需雲白髮長年歌
湛露
古稀天子夀而康五世麟振
福緒長柏葉行杯分
御酒梅花拂座散天香(小臣)無似備旗職曉漏晨珂趨
左掖正隨步武接雲霄更覩光華依
日月昇平樂事萃
昌辰沐浴謳歌六十春試向南弧占彩滿争來
北闕紀
恩新
(副參領)李煥(年六十二)
建極
皇猷煥敷天夀域開祥光聮五緯瑞氣靄三能濟濟霑
蕭露雍雍集耉鮐捧觴同抃舞
錫福慶埏垓
(副參領)福住(年六十二)
玉陛祥飈輯瑞慶霄湛露飛甘箕疇陳福有五華封
進祝維三耆老呼嵩斗北頤年獻夀山南
聖德賢堯舜遠
皇猷與天地參
(副參領)印保(年六十二)
皇仁遠播八紘就
日道率由庚運嫓太乙青陽調吕東風應律鬱鬱葱葱
鳳五麟七雲䍐星廬周環璇室
春慶無疆福來如櫛
宴以示慈自天祐吉欲紀
盛典慚無鴻筆
(副參領)六十八(年六十二)
夀星連亢映角弧曜出丙入丁環海人同矍鑠陳
疇
天錫康寧三爵愷傳鎬藻六龍近拱堯蓂蹌濟耆生碩學
歡歌
軒陛
虞廷
(副參領)陳芝(年六十一)
盛典紹
鴻業
闓澤欣滂敷皤皤三千叟矍鑠
彤陛趨登臺既以春酌尊如在衢大烹象占鼎宴樂
義取需近
光咸肅拜既醉偕歡呼惇史紀瑞應夀昌嫓軒虞
(副參領)烏靈阿(年六十一)
慶霄康爵慶重重冠佩三千喜氣濃坐近日邊逾
挟纊
恩敷天上許扶笻五更欲笑桓榮禮九老尤超白傅蹤
人瑞
國華開曠典行瞻璧水
聖臨雍
(副參領)鄭咸吉(年六十一)
聖代隆羞耉筵開
紫禁中
恩榮九宇遍典禮
兩朝同觴引瓊漿美盤供玉饌豐(小臣)叨執戟歡忭效呼
嵩
(副參領)全福(年六十一)
雝容神雀翔璀璨文芝發濃雲護
紫闈麗景暉黃髮旉席區墄平滌豆調甘滑瀛嶂繹
會同鍪笠通典謁
殊恩古未聞率土遠不越邐迤來佺喬瞻竦
芙蓉闕
(副參領)克蒙額(年六十一)
穆穆大典蒸黎寵洽近
天子光注長生牒饜飫拜舞醴芝肴萐(臣)職星萃榮依韎
韐昔忝成丁兹逾周甲臚頌
恩膏岱嵩崨嶪
(副參領)那思圖(年六十二)
碧落升持節黃庭坐隱牀臞仙無足羨春宴正迎
祥同列朝
金闕重霄捧
玉皇應知蓬海上願共沐
恩光
(副參領)明住(年六十一)
物之瑞兮甘露靈芝人之瑞兮耄耋期頤恭逢
夀㝢徧九有但見龐眉鶴髮濟濟來
昌時吾
皇端拱敷蕃禧三千之叟趨
龍墀兼珍羞
御膳仙醖酌金卮春臺熙熙春日遲遲願祝
聖夀萬億秭敬賡喜起陳歌詩
(副參領)拉卜竒岱(年六十一)
恩詔賁龍章韶春開
鳳紀九宇荷
天恩萬年駢福祉扶老杖刻鳩
錫宴觥稱兕嘉肴既孔多夀酒亦云旨覆載
聖恩深雲日
天顔喜(小臣)被
寵光拜手陳巴里
(副參領)達桑阿(年六十)
大地春和扇
殊恩錫九重瓊筵頒秩秩黃髮會雍雍瑞洽需雲藹樽
㪺湛露濃耄耆咸飫
德
純嘏頌如松
(副參領)拜綳阿(年六十)
瓊樓旭日啟瞳矓鶴髮聮翩拜舞同肅奉
皇恩承玉斝趨陪嘉讌賦彤弓
萬年運兆鴻圖遠
五葉祥開瑞牒隆優渥
天施何以報玉爐香裏效呼嵩
(副參領)西凌阿(年六十)
開
紫闥溥華樽言隨籛偓同覲
軒轅春蓂開六莢歲德曜乙垣合天地人祝
夀統運會世唯元三千朋裏(臣)年少花甲纔周便沐
恩(三言至七言體)
(原任副參領)科陞額(年七十六)
皇帝至聖燾冒包兼南諧北燮東被西漸(臣)自部曲鼓
奮戈銛
恩賚駢疊霡霂優霑時和且阜物熙以恬
昌期泰協禮宴需占
帝庸作歌喜洽堂廉(臣)拜稽首小言詹詹
(佐領)扎爾泰(年八十五)
率土樂期頤承
恩傍玉墀
德光春發育
澤比雨蕃滋酒挹金莖露花開玉樹枝普天瞻
聖藻賡載九如詩
(佐領)郭興阿(年八十三)
春祺錫闔閶春晝
聖恩長獻瑞千班仗含醇百福觴風傳仙漏韻雲擁
御爐香自愧枋榆質來參鵷鷺行鈎陳森作衛
華蓋遠垂芒
渥澤叨稠疊賡歌喜拜颺
(佐領)尚廷棟(年八十一)
雲閶晴布三素芝閣春蕤九光獻瑞鳬趨恐後
沛恩鳳紀方長賡歌喜起千載
衍慶雲仍一堂共樂華胥國土敷天
景福穰穰
(佐領)馬國宗(年七十七)
衍莢斟元環周甲子
聖人曼夀自今以始
夀㝢鴻開春臺燕喜朝有黃耉野有耆齒
帝周敷錫咸受爾祉
吉阼五十往牒孰㜶佳會千叟
熙朝再紀
纘述
前徽暢泝隆軌(臣)職旗籍趨陪華戺曾列戎行兹霑宴酏
天保詩陳卷阿音矢雲縵星暉貞符誌媺
(佐領)賦泰(年七十六)
七旬萬夀庚子年(臣)叨晉級
天恩駢五閱歲陽今乙巳煌煌
丹詔舒九天兵民宿齒遍
恩賞大段精鏐寶楔懸一丁侍養始七十八十米肉絹
與棉九十期頤加遞倍旅錫旗籍(臣)職專(臣)齡例
得與
恩宴春風拜舞人三千無論入宴未入宴敷天耆耋均
陶甄
國家休養復生息
仁育義正禮樂宣五年迭一周
慶澤逾億萬紀常常然九州萬國合抃祝(臣)效丹悃依
華筵
(佐領)貴保(年七十六)
咸五復登三
隆恩慶普覃春風先剪勝令節繼傳柑宴集千班盛
恩深四海涵樽罍依
御席寮寀盍朋簪瞻拜儀初肅醇醲
詔許酣(微臣)眞厚幸皓髮預朝參
(佐領)色克(年七十五)
皇躬萃萬善法
祖事必述高年
韶集宴始和用諏吉
宫雲靄天高仙侣聮坐密師濟齒攸崇舞蹈樂之實
瑤席香浮浮玫砌禮秩秩覆載照
奉三清寧貞得一願附九如歌賡颺太平律
(佐領)黑達色(年七十五)
聖夀無量
皇仁誕敷爰集華髮共飫
天厨千叟俱來鶴步鳬趨既醉既飽以怡以愉衰齒承
乏自維樸愚韎韋隨
蹕櫜弓以趨(臣隨圍十九次)兹陪宴醑勝酌屠蘇於
萬斯年敬效山呼
(佐領)福善(年七十五)
穆清仰行健斡運成四時施為春雨露太和含華滋
聖人體乾德保合均無私需雲上流蔭式燕登
龍墀嘉肴飫翠釜旨酒浮金卮鴛聮千叟溢眉夀歌
維祺(臣)班列校後獲備禁旅司願陳
萬年祝長近
萬年枝
(佐領)穆哈善(年七十五)
叟集三千籌是海歌賡八伯慶為雲辛盤老飫
天厨膳舊屬弓刀隸領軍(一)
恩榮喜得步
金閶列職
星垣歲月長萬戶春風羣洽喜人人樂夀迓蕃昌(二)
(佐領)訥清格(年七十五)
金紓烏翮碧紓蟾春景遲含
化景恬難老定從疏仡紀疑年肯使絳人淹未教則百
堂顓美便受登三頌尚謙愷飲羣歌魚在在臚歡
慶洽鳥鶼鶼
夀卮晉向
天容近法部聲徐
羽仗嚴
内膳擘來芝脯腝上尊承處蔗漿甜豈煩顔駐尋丹
訣且喜頭銜署綠籖待矢好音賡雅頌自慙健者
屬韜鈐
(佐領)白啟圖(年七十五)
慶錫光天樂事同班隨人瑞景怡融
螭坳饜飫
高深德鶴髮聮翩矍鑠翁玉醴甘馨滋湛露瓊筵和鬯
普春風紫霞杯進
昇平頌稽首賡颺
聖治隆
(佐領)富德(年七十四)
久道
聖化成寰宇均祉福
九重迓繁釐百爾多耆宿獻歲
詔開筵雲日麗清淑蓂葉數方盈椒花頌餘馥
龍墀盛樽爼鷺序簇章服番番衆黃髮瓊液霑美禄
(微臣)效奔走皓首
恩偏沐幸此拜
堯階願效華封祝
(佐領)何綳阿(年七十四)
蕃釐普錫共延洪長在熙春煦育中
帝澤汪涵千叟慶衢歌忭躍九垓同香烟暖暎曈曨日
廣樂和音明庶風幸飫芳尊逢
盛典榮霑世禄荷前功(臣叨騎都尉世職)職叨旗戸欣駢衍身
近
天家荷覆幪拜手虔依衢壤祝
聖人曼夀麗高穹
(佐領)喻達(年七十四)
啟籥歲華新青陽始上旬延祥依
樂夀錫福徧臣隣接席陳三雅堆盤布八珍玉罍餐沆
瀣金奏叶韶鈞私愧尋常質沾
恩六十春對揚叨簡末深幸際
昌辰
(佐領)劉永炤(年七十四)
中天遲日麗
鳳闕氣佳哉拾級聮翩至呼嵩次第來計年欣矍鑠
飽
德慶恢台饜飫臣隣洽祥風遍九垓
(佐領)巴彦都(年七十三)
筵開雙闕藹曈曨臚讚千班肅曙風五色雲端傳
鳳綍
古希天子慶延洪(一)
杯斟元圃三霄露杖倚台山萬歲藤翔步乍驚凡
骨換蓬萊親到最高層(二)
(佐領)佟泰(年七十三)
豹尾呈輝滿螭頭
錫宴濃百齡兼耄耋四極達畿封並入層霄座都㪺寶
露濃惟南歌
聖夀丹悃矢虔恭
(佐領)黑達(色年七十三)
梧岡翽鳳集朝暄五十年春慶紀元
福備
一人開夀㝢化涵六幕徧
仁恩大年週甲例稱叟上齒逢辰號達尊温室晷延暉
盎郁卿雲旦復彩紛緼老因晉爵
天家盛賤不遺農
至意存樽酌醇膏霑露液琯調鈞奏叶雲門尊三
記訂儒先舛(見老記御製三)吹萬風行禮教敦榮及(微臣)
濡
闓澤
紫垣高處景星繁
(佐領)佛住(年七十三)
聖人出海㝢昌德曜中外威鬯四方般般既有獸噦噦
復有鳳瑞氣降芬蘭戺珍露呈味瑤房朝元千叟
蓬萊殿白髮欣欣拜
紫皇
(佐領)富森布(年七十二)
天人一氣由一理純固敦龐即泰始在天景星與
慶雲在人華髮兼兒齒年逾周甲得稱夀夀過百
齡真瑞矣芸生同在大宇中
盛世常多百歲翁自從大撓作甲子孰綱維是詢鴻
濛(臣)聞
聖人一
天也溥以耆齡
錫天下直教淳朴過羲軒疇勿康彊等嵩華春風初至
夀筵開三千醰醰饜綠醅海隅出日識
天近東西琛賮咸䴢來(小臣)榮忭
琅霄裏元氣絪緼挹斗魁
(佐領)西平(年七十二)
春風煥綺筵藹藹
禁城煙盛事高王會繁星祝
帝年紀連周甲六人預作朋千大宇同榮幸歡歌到海
壖
(佐領)趙正潢(年七十一)
金殿從容覲
聖顔執殳末秩點朝班坐聽天上宫壺永身在華胥
化日間(一)
爐煙裊裊轉和風椒酒春盤列座中歸向子孫誇
盛事
玉皇親宴蕊珠宫(二)
(佐領)明禧(年七十一)
聖祖垂典率時我
皇晉
萬年觥
錫千叟觴維南有極煜爚其光
夀㝢孔恢悦豫且康臣忝世職(臣世襲雲騎尉)觀禮
天閶誠懽誠忭顒祝
延長
(佐領)石柳(年七十一)
氤氲瑞景韶春煦
彤廷尚齒開霞觴皤皤黃髮列宴爼崇班整肅聮鴛
行(小臣)奉職長旗伍嵩呼華祝隨趨蹌身心踴躍
遊
夀㝢許霑
御宴㪺天漿願言拜手賡且舞
古希天子夀無疆(隔句韻體)
(佐領)遜扎齊(年七十一)
慶霄濃露首春含耆舊推
仁廣覆函共仰九疇
皇極建咸知八表
聖恩覃期頤景福
天申錫大衍昌辰
澤普涵雲近蓬壺開
夀㝢雪飄絲鬢藹朝簪瑤枝蓂莢看舒六廣樂簫韶聽
奏三貳膳分嘗珍膬飽滿甌羣浥醴泉甘就瞻
紫禁辰依北抃舞
彤墀宿曜南千載遭逢欣
盛際(微臣)忝預但懷慚
(佐領)武隆額(年七十)
韶序開青律榮光近
紫垣
萬年逢盛典一介沐
殊恩齒得班中禁衢同飲上尊長欣颺拜日率土荷
禧繁
(佐領)王國材(年七十)
玉琯調春陽南弧拱星曜自維螢爝光幸仰
太陽照頒酺逮羣工挟纊承
温詔蒼顔入畫圖歡舞聞
命釂七旬忝世僕趨走百無效欣霑
宴賫慈愧乏涓涯報
(佐領)佛成(年七十)
鳶魚翔泳萬方安同戴
仁天共洽歡慶奉
瓊筵霑玉醴延年豈數大還丹(一)
周雅吹笙典自隆欽逢
國慶
道彌豐朝紳野服依瑤砌都在卿雲湛露中(二)
(佐領)雅爾哈(年七十)
肆筵春開閶闔
錫斝下逮衡茨豈獨太平黼黻須知大道綸彌老人閱
事多矣
聖樂與民同之從此闡揚
皇化教孝教悌教慈
(佐領)楊德堅(年七十)
仁夀臺前萬象函陽和下洽禮森嚴東鶼西鰈來殊瑞
岳貢川珍效遠緘庶品長看登
化宇
皇心常自顧民碞逢春
錫宴昭耆耋祝
夀騰歡叶濩咸十日漢酺從古樂百壺周燕豈須監雕
笻捧出光同玉珍果擎來色勝瑊蟻泛深杯沾
法庫鶴飄華髮暎朝衫(微臣)頂趾皆
鴻造盛引年光感倍銜
(佐領)孫可儀(年六十九)
獻歲韶光藹欣逢復旦辰
一人閎
夀㝢徧德引羣倫瀼露叨偏渥需雲布更新康衢春滿
處歌壌共堯民
(佐領)尚維綸(年六十八)
聖主龍飛五十年崇開
夀㝢宴班聮青陽令序纔三始白髮耆英敞肆筵彩耀
雲移
瓊扇影□濃香繞
玉階烟
恩榮曠典真竒遇何啻長椿紀八千
(佐領)依蘭泰(年六十八)
元日
彤扉開冠裳真燦爍萃象鞮譯寄之大球及靺任禁
佅之遠樂六日
嘉宴啟鮐耆同旖旎六十以上
上所養一百有五真人瑞鳳皇銜
詔天上來早溥萬國登春臺麒麟不動爐煙上螭頭鴈
序森差排
帝心嘉與爾黃耇五十鴻圖
億萬夀
熙朝盛事史策無蕩蕩
皇春開宇宙
皇春賦物物增妍來者崑臺碧海壖日㬉風和齊愷樂
齡凡廿萬叟三千
(佐領)班泰(年六十八)
天迪茂祉我
皇膺之
建極用錫百爾承之般乎麟遊紛乎芝秀上瑞維人黧
鮐輻輳在
帝之庭夀胥與試伊齒是尊德邵斯貴彬彬彧彧
澤溥化醇歡呼抃蹈共戴
皇仁
(佐領)佟世禮(年六十八)
校卒昔年職忝(臣由披甲領催承襲今職)世官歷載
恩深
仙陛分來尊斝禮筵侑以瑟琴入座蒼顔矍鑠分行
白髮蕭森千叟叨陪鶴侣
萬年祝獻蟻忱
(佐領)劉承鑄(年六十八)
大德必得
天錫祉施及萬彙洽夀齒蒼龍杓轉歲俶始三素雲祥占
太史閶闔開旭華紫
黃幄臨近尺咫仙樂鏘洋法醖旨番番黃髮扶杖拜起
曲&KR0957;帣鞲莫不歡喜(微臣)襲慶列蘭錡
恩承奕葉逮葑菲奉觴敬祝
皇帝萬萬歲川流山峙日星以為紀
(佐領)巴隆阿(年六十七)
笙詩南山篇君子祝黃耉天保答鹿鳴日升而松
茂古者燕饗歌一一稱萬夀三千人為朋雅頌所
未覯恭惟
聖古稀敷錫徧耆舊遂令陛楯郎亦聆鈞韶奏執戟卌
九年卅扈
鑾輿後(臣食俸四十九年隨圍三十次)兕稱徧中外華祝擁左右鳬聮
萬叟迎
雲日喜瞻就紵黃色玢璘牌銀字鈒鏤歡聲忭康衢和
氣薰合宙
蹕途幸觀光圖繪不能究兹幸
盛典逢濡湑逮華首
受釐綜京垓元吉自天祐
(佐領)李潮(年六十七)
清時仁夀洽乾坤廣宴重開紫氣蕃正候農星符
舜律得隨卿月湛
堯樽一周甲外駑駘質三素雲中
湛濊恩願祝
天長還地久(臣)家道德五千言
(佐領)富海(年六十七)
盛典重開紀孟陬萬年
仁夀卜金甌羽林愧列耆英後渥宴長叨
闓澤優(一)
曾持金戟扈
行圍長沐
恩光近紫微此日千班陪鴈序華芝騰彩颺春暉(二)
(佐領)德紹(年六十六)
鳳苑承
恩久(臣兼外南苑員郎)龍驤忝職優髮齊丹頂鶴力愧玉花騮
咫尺
天顔近涵濡
聖澤周載賡魚藻詠千載誌
鴻庥
(佐領)文德(年六十六)
仁皇錫宴時(微臣)纔三齡垂老預
渥澤
帝德賜康寧涓埃蔑報效何以餐甘馨生長
大化中
教育夙所聆忠誠人所性孝悌天之經踐此始克夀不
負天地扄春陽敷綺席萬古垂儀型老老復貴貴
逮農工兵丁並祝
聖帝夀忱悃如南星
(佐領)吉慶(年六十七)
鴻鈞在宥陽澤斯溥熙熙春臺萬物咸覩納福禄林躋
仁夀㝢百辟來會千叟羣聚禮光虞庠樂諧韶舞孔燕
且樂駢珪聮組周廬領衞亦用洽醹敦弓序賓實
邁隆古
(佐領)萬舒保(年六十六)
不老依
龍闕長生住
鳳城叙筵依品秩叨宴即耆英雖有涓埃思難為
巍蕩名(微臣)思錫姓願以頌由庚
(佐領)額樂歡(年六十七)
六合清和庶績咸理惟
皇禔福錫爾卿士需雲普汜愷樂燕喜百末蘭生酎飲
其旨璚露改顔春風入髓侑爾黃髮庶復兒齒惟
億兆人函蒙
繁祉民悦無疆敢紀惇史
(佐領)柏永吉(年六十六)
登金門上玉堂不待生羽翼相隨飫雲漿天苞陳
地符啟夀人在天下數以億萬紀
聖人敷錫臻上理與於雅頌洽以禮雅有燕饗之樂歌
頌有於爍兼猗那盛王引年國老庶老耳未聞三
千同日銜
恩波鴻溶降自
天身到
九霄邊春風盈衢不可繪惟同民物熙熙然
(佐領)圖山(年六十六)
笙簧式燕隨諧老靺鞈依班近五雲虎拜同時稱
萬夀羽林十二蔚星文(一)
丹詔謄黃又六辰徧邀粟帛自
天申家家歡喜春無量心似
筵前拜舞人(二)
(佐領)色爾布(年六十五)
春酒煥醍醐春雲儼鬱紆老承
天子養福自
聖人敷瑞響聆貞玉祥輝覿寶珠列仙同作侣拜跪契
禎符
(佐領)熊季堯(年六十六)
元辰溥
恩綍洪禔鬯垓埏佳氣聳
北闕夀輝溢南躔有
詔集羣叟作朋數盈千太和釀為醑瑞靄鋪成筵餐甘
復飲醇芝侣同翩躚夙承華雲被兹值吉日蠲葳
蕤金莢啟燦爛瓊桃鮮何以報
高厚唯歌擊壤篇
欽定千叟宴詩卷八
