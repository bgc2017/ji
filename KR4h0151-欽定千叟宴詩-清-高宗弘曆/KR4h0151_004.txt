欽定四庫全書
欽定千叟宴詩(乾隆五十年)
卷首一
御製詩
千叟宴恭依
皇祖原韻
抽秘無須更騁妍惟將實事紀耆筵追思侍陛髫垂日
(與皇祖於壬寅歲舉行千叟宴實從古未有之曠典維時宴王大臣命諸皇子賜觴以示慈惠至年)
(未及歲之皇子皇孫並慶錫命侍立觀禮余時年甫十二躬逢嘉會親見耆筵龍光燕譽之隆閱今乙巳凡)
(六十四年矣)訝至當軒手賜年(今歲乙已朕御極五十年恭依皇祖盛典於新正初六日)
(再舉千叟宴禮有年届九十及一品大臣以上皆召至御筵前手賜之觴以昭天恩國慶醻酢一堂之盛)君
酢臣醻九重會
天恩國慶萬春延
祖孫兩舉千叟宴史策饒他莫並肩
附諸臣恭和詩
大學士公(臣)阿桂
昇平景物入春妍
法殿駢羅八百筵愧領朝班承
慶典欣迴使節引耆年三千人合三元算
五福堂開五代延跽進
霞觴榮更甚籛佺伏拜總隨肩
大學士(臣)嵇璜
宿雪新花雨逞妍耆齡
恩許拜春筵臚歡共慶無疆
夀錫福頻書大有年丕迪
前光章並煥感叨世澤
賞仍延從知
盛典依旬舉扶杖重看喜接肩
大學士(臣)蔡新
九重旭日正暄妍
恩逮耆臣敞盛筵人瑞蔚蒸千倍數
帝祺歡祝萬斯年鸞笙韻暖春初啟鶴髮班齊福普延
宴飫霞觴歌喜起玉鳩拜
賜慶駢肩
大學士伯(臣)伍彌泰
和風融日正喧妍春共登臺敞綺筵慶集
一人開夀㝢
澤敷千叟引耆年繩繩繼
聖恩逾浹世世叨榮賞自延式燕禮成真異數期頤以上
忝齊肩
協辦大學士尚書(臣)和珅
寅月辰朝曙色妍祥開
春殿啟瓊筵承
恩拜賜三千叟祝嘏呼嵩億萬年
盛典再行(臣)可届
天章許和算維延(臣今年稚齒僅三十有六若至六十聖夀滿百再舉斯典則臣年已)
(一歲亦得與宴不勝私心慶忤)一堂五福無疆
夀咨爾期頤孰比肩
協辦大學士尚書(臣)梁國治
似海春光分外妍三千鶴髮引登筵
隆儀載覩賡
前韻
御斝親酬問百年福自
天家開曼羨
恩先人日慶洪延太和從此彌寰宇拜
賜駢蕃看接肩
吏部尚書(臣)劉墉
春到
皇都景物妍歡傳千叟
賜華筵
仁風廣被欽
繩
武渥澤新沾慶引年就日瞻雲心共遂飲和食德夀均延
(臣)叨葵藿依
光近耆耋班隨幸接肩
吏部右侍郎(臣)彭元瑞
蒼顔春入更增妍杖影巵光捧
御筵百五歲(謂郭鍾岳)稱
萬歲夀三千人合
一人年
堯樽
親酌祥蒲茁周雅升歌瑞瓞延拜手真承
逾格賜宴中最少尚隨肩(入宴年最少者六十於臣尚為五年以長方幸預觀)
(盛典乃蒙誠感逾格)(優賞鴻恩)
戶部左侍郎(臣)董誥
人瑞韶華共麗妍敷天
錫福繼長筵策開大衍符羲卦(上溯皇上御極五十年康熙壬寅適六十)
(四載人瑞盛典重光天符古今罕比)算積
稀齡合叟年
五世猗蘭逢慶會
九重康爵授洪延
西清例許賡
仙藻筐篚
申頒拜接肩
戶部右侍郎(臣)曹文埴
松蒼柏翠侍階妍耆宴重開
法
祖筵歲備全爻符卦象(自逮今六聖祖仁皇帝舉行千叟宴十四年皇上恩隆)
(再舉紀歲適符卦爻積算益緜蓍策)策推大衍邁羲年(開正盛典重逢)
(皇上臨御五十年數由大衍推而至於千萬策無疆之慶遠邁羲年矣)三千數較
前恩倍(康熙年間預千叟宴者千三十人今乃至三千之多夀世延禧益徵祥洽)九五疇徵
大德延熙洽端由
行健得用敷錫共仰
仔肩
禮部左侍郎(臣)達椿
陽敷
紫極氣瑄妍
法
祖重開介夀筵寶燕占祥方獻歲鴻龍叶瑞正書年
堯天共戴春祺溥
舜日常瞻麗景延欣聽雲韶歌既醉
瑶階鶴髮喜聯肩
禮部左侍郎(臣)莊存與
九重春暖物華妍國叟三千拱
御筵多夀載逢遵
祖典中天有道祚
皇年便蕃拜
賜臚歡盛優渥承
恩淑景延新歲喜占龍馬日(六為馬日日支在辰)兆民同慶
一人肩
兵部右侍郎(臣)金士松
籥轉春臺淑景妍
彤廷錫宴列耆筵
福敷寰㝢惟繩
武
夀啟昌期重引年五十瑞膺蓍策衍三千數叶海籌延
駢蕃珍賜
天膏浹拜手稱觴喜接肩
工部左侍郎(臣)胡高望
東風應候正韶妍千叟承
恩敞
御筵嘉醴樽開無算爵修齡人引太平年初辰華祝歡
聲洽
上苑春熙
景福延圖寫
天家耆老會和鳴重疊聳詩肩
内閣學士(臣)朱珪
賓寅茂對首春妍太乙重開尚齒筵南極聚星光
夀㝢東鯷航海會耆年千叟倍蓰同多益
五代仍來更引延自分蒲姿羞摘頷
恩貤棣萼幸隨肩(臣珪兄堂蒙恩與宴)
詹事府少詹事(臣)童鳳三
夀㝢新開淑景妍皤皤耆耋侍
宸筵數符桃實三千歲
韻叶
堯文六十年錫類
恩推天覆幬同春人慶地環延稱觥共獻臺萊頌願拜
彤墀更接肩
内閣侍讀學士(臣)吉夢熊
玉座春和萬象妍尚方分膳列瓊筵鳬趨嘉會三千叟
鳳紀昌期五十年賡韻
堯章聲善繼登歌舜琯喜長延(微臣)竊幸陪芳讌黃髮通
班近接肩
翰林院侍講學士(臣)彭冠
糺縵雲增
夀㝢妍我
皇法
祖啟華筵京垓廣益三千叟萬億初基五十年
福錫寰瀛春最永籌添耄耋景長延呼名(臣)是籛彭裔
獻祝鴛行許並肩
司經局洗馬(臣)黃軒
梅花晴雪景舒妍
廣殿春融列夀筵
錫爵恩推耆舊日扶鳩人咏太平年歡臚國庶
前型懋慶裕雲仍
世德延
久道化成凝
昊眷孜孜彌仰
一心肩
翰林院侍讀(臣)吳夀昌
慶典春頒景倍妍三千鶴侣
賜長筵老兼國庶臚歡日
堂會
高元紀瑞年酌斗分霑
天寵渥扶笻齊祝
聖齡延
九重賡韻殷繩
武熙洽丕基億載肩
翰林院侍講(臣)孫效曾
春回正喜浹旬妍星曜弧南捧
慶筵五福同凝
文治日
七旬宣洽太平年螭頭風入仙韶動鮐背巵傳瑞牒延
繼
序引祺歌樂愷
緝熙基
命凛仔肩
翰林院侍講(臣)季學錦
芳序新開淑景妍泰和
庭陛列重筵瑞觴徧飫三千叟
寶籙同欽萬億年振雅臺萊音自合
凝禧瓜爬慶長延普天膏露元正浹禆海龐眉亦聳肩
翰林院修撰(臣)汪如洋
六日春風萬彙妍
敬繩
祖武錫恩筵星雲八伯追虞旦甲子三千邁綘年禮先圜
橋歡並洽祥分衍瓞慶彌延
熙朝齒讓真殊遇仙圃無煩羡拍肩
欽定千叟宴詩卷首一
