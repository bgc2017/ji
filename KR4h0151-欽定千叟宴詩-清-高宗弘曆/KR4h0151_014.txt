欽定四庫全書
欽定千叟宴詩(乾隆五十年)
卷九
預宴八十八人詩九十九首
(佐領)邵源浩(年六十六)
皇握寳樞均七政卜日開筵洽歡慶月紀階蓂茁六英
萬年仁夀懸金鏡木公排夀人三千似水朝宗星麗躔
共仰
垂裳瞻藻火謳歌率土齊争先(七政體)
(佐領)素普東阿(年六十五)
星雲燦爛絪緼宴
兩舉叟千羣瓊肴玉醴綺杖元纁
龍圖逾碧海
鳳紀協蒼雯邁皇王之逸軌鋪天地之大文已笑周蒲
徒宴鎬何論漢鼔但横汾芝華垂
五葉而麗彩蟠木高萬仞以祥氛蕩蕩平平
皇建其有極巍乎煥乎唯
堯之為君(一字至九字體)
(佐領)圖敏(年六五)
五采彰施五色八音宣暢八風
一人錫福浩浩四極被化顒顒
黼扆大觀在上
璇闈萬福攸同欽值青陽闓宴雲需露湛豐崇
(佐領)廣涵(年六十五)
鳳闕榮千叟
鴻恩及庶司繡衣趨
殿陛華髮傍旌旗武衛修(臣)職陽春與物熙賡歌揚
盛事典軼蓼蕭詩
(佐領)五逹色(年六十五)
綴衣微秩荷
恩隆逾甲欣逢
錫宴同
玉陛露滋歌既醉五雲華萐扇春風(一)
風光先上
萬年枝箧有瓊瑶座有芝人在太和元氣裏韶顔都似
首春時(二)
(佐領)德恒(年六十四)
一宴三千人人皆六十上
熙朝典
兩舉萬古無能傍夀者稱神仙神仙或虚誑陳書解王會
未紀鮐黎状綱常倫紀中老少長以養巍巍
大清朝
福德真無量
敬
天迓蕃釐
法
祖錫洪鬯(小臣)識衢歌拜手同賡颺
(佐領)珠隆阿(年六十四)
紫禁春祺瑞靄濃杖朝杖國慶追從最欣法醖來
天上沆瀣纔沾輙駐容(一)
趨蹌
金闕聽韶英磬管聲中祝頌聲繡黼盈庭三爵
賜禮和樂節泰階平(二)
(佐領)伊蘭太(年六十四)
太極之精河圖之位
皇帝紀元
聖人長世
夀萬千年春敷品類鮐背雲臻鶴髮霞萃飲食醉飽冲
和醰粹沾溉靡遺
恩榮倍至小大稽首敷天
光被
(佐領)德成(年六十四)
綘闕趨黃耉中尊出上闌躬依
天緯紫心映
禁楓丹虎拜千行肅鸞歌萬國歡億年綏
祉福
黼幄瑞光蟠
(佐領)王維賓(年六十四)
詰旦閶闔開列宿耀紫微
日月垂光景與
天享巍巍
彤庭赫宏敞阿閣三重階六樂陳廣座旨酒盈金罍
華容溢
藻幄並坐侍
丹帷獲我擊壤聲願以黃髮期俯仰生榮華千秋長
若斯(集文選句)
(佐領)王言(年六十四)
堯階六葉茁仙蓂千叟茵聯祝
曼齡沆瀣共餐金掌露黃明齊望老人星庠儀不復推
虞燕酺飲從來陋漢庭中外一家同被
賜尊開北海算東溟
(佐領)博爾和(年六十四)
堯舜兢兢業業松喬皥皥熙熙七十衣帛食肉三千翳
鳳擎芝綘氣翔青漢表
鴻恩溥綠雲陲
聖夀與天無極
大中式叙倫彛
(佐領)德楞額(年六十三)
天家景福共春
頒香案前頭玉作班上日辛盤羅夀耉初筵藁飫合瀛
寰玉函雲笈籖開帙翠甕銀罌酒駐顔綵勝風中
恩共沐不將仙會羡三山
(佐領)扎拉芬(年六十三)
福祚九天協慶
鴻恩四海覃敷六日祥開蓂莢
萬年瑞應蘿圖嘉宴
龍光榮被耆英鳬藻同趨樂徧金門羽籥春長玉漏仙
壺
(佐領)胡世隆(年六十三)
敕遣中厨進蕙肴雲龍供帳夾螭坳黃唐歲月多頤夀
鎬洛尊彛叶泰交玉壘懸軍曾走檄松山唱凱記吹
鐃櫜弓卧鼓時康樂鳴鹿詩篇應鳳匏
(佐領)李宗仁(年六十二)
星紀躔營室春祺薄海覃祥蓂階吐六雅管奏盈
三鶴算昌而熾鳬趨樂且湛賡颺偕進祝
聖夀二儀參
(佐領)覺羅伊勒圖(年六二)
聖祚億萬載泰筴揲大衍煦嫗應綺序耉耋荷燕衎偓
羡集
紫禁酒醴舉
懋典曷以晉悃祝小雅頌榖戩(全仄體)
(佐領)常福(年六十二)
聖主敷淳化敷天介夀祺蓼蕭歌燕譽春酒祝
鴻禧禹甸呈銀甕
堯階煥紫芝敷榮同小草
雨露被蕃滋
(佐領)明亮(年六十二)
獻歲新韶
錫慶蕃鴛行濟濟洽黃尊
龍飛五十周元紀鶴髮三千拜
渥恩馝馞玉爐霏瑞靄光華金掌郁初暾蓬萊幸到超
塵壒駐景無須仙帙繙
(佐領)永安(年六十二)
珠囊朗微垣雲霞高列嶽
一人敷夀祺八紘浹康樂清醇設壺尊拜舞聽韶箾珍
膳調翠釡和羹㪺珠杓北斗柄天高南弧象春灼
微翎厠鵷鸞仰忻蔭
雲幄
(佐領)豐盛額(年六十二)
景運維
皇盛繁禧與
德齊春臺欣共上夀域樂同躋酌兕親甘醴扶鳩聽
紫泥衢尊還徧飲受
福普羣黎
(佐領)李梅(年六十二)
廣殿和風嘉宴開番番黃髮集春臺
聖人樂夀同天下九節仙笻
萬歲杯(一)
簽名己注長生籙揚觶還登百福筵捧出黃封萬人
看耆齡都是
帝恩延(二)
(佐領)海福(年六十二)
萬有一千贏易紀
乾之筴見丙老人祥有壬嘉禮洽百五計長庚六十起
週甲老更百家訟饗食四代法露斟甕有華風扇
厨生萐寰海晉仙籌如南
夀嶐嶪
(佐領)七十八(年六十一)
聖祖懿爍耆宴懋作洪惟我
皇纉篤
前光日新富有視兹鮐耉其數三千依光近
天
皇備萬福(臣)受百祿猗歟盛哉萬福偕來(二句用韻體)
(佐領)于文炳(年六十一)
瑞旭中天麗寰瀛化㝢登雍雍耆彦會濟濟
玉階升億萬開
乾策三千作夀朋
湛恩沾小草拜手紀貞恒
(佐領)長慶(年六十一)
韶春喜入序舊歲記周甲零一似&KR0008;初
恩與英耆協
天砌三耦蓂
天厨
萬年萐際此泰交亨欣得晉晝接同列為(臣)幸拜起稍
覺捷
賜杖維高擎喬偓期追躡
(佐領)趙鳴陞(年六十一)
聖德乘乾七政齊萬年仁㝢夀同躋舉觴春醉長生酒
賜杖人扶太乙藜(一)
咫尺渾忘
羽衛嚴春衣點點酒痕沾拜
恩天上
東華近夾路塵香到蔀檐(二)
(佐領)高崗(年六十一)
日華麗正泰階平千叟雍容上兕觥
華蓋仙芝輝景慶
玉階儀鳳叶韶韺酺尊不數祥符宴綺甲寧推洛社
英寸壤纖塵棲太岳三多惟效拜颺聲
(佐領)平德(年六十一)
嘉宴當陽啟
恩榮協此辰
祚貞
一人夀福亘萬年春大衍乾坤策中天日月輪依光欽
景運旋幹慶常新
(佐領)常寧(年六十一)
花甲溯軒律滋數起羲卦生初原一根極盛紀分
派仙會三千年佛度三千界洪惟我
熙朝合德無弗届
帝大夀萬春(臣)微眇一芥上頌三千人
恩榮賡羣拜
(佐領)福伸(年六十一)
舉兕觥操象觚膳夫衛士走躣躣上為森嚴無私
(疊字體)
宫蕊珠居然兩廂坐氍毺舞者鶴趨者鳬
帝曰三千叟其㪺餌九轉丹灌醍醐(臣)齒尚少(臣)質駘
駑句傳字字聞鴻臚歌既醉帣鞲鞠跽願上
萬夀泰階符
(佐領)和臣布(年六十一)
廣殿啟韶筵晉日
龍光接聯瑞紀彬璘
敷貺仰稠疊卿雲五色輝璚露三山裛人瑞集兩階
國祥衍五葉皇春與帝夏希有見圖牒(臣)幸佐戎符
叨沐
天恩浹
(佐領)伊爾登額(年六十一)
皥皥熙熙世魚魚雅雅時迎春春盎盎就
日日遲遲
賜杖因扶杖傳卮遞拜卮叟千千再倍私慶慶
無私
(佐領)連城(年六十一)
四時泰萬物豐膏澤流沛衆潤同我
皇紫詔布元旦大地風行
恩浩瀚百官守職級有加兆民
賜酺惠無涯人言
熙洽恩如此不獨今年盛可紀惟開夀宴新云云况叟
三千昔未聞(臣)答斯言析此義為言老者何從至
有生共在
大造中五十年深長養功今日登筵歡既洽拜手陳詞
述所答(臣)民受
福福未央惟祝
聖夀夀無疆
(佐領)多保(年六十)
歲籥占交泰瓊筵接上台
乘天五緯合頤老九關開鶴髮趨朝隊猊香上
夀杯冠紳咸鞠&KR0957;岳牧或遥來祇效前驅力寧希大雅
材衢歌殷拜獻雅詠在春臺
(佐領)賈起雲(年六十)
九重春色慶熙和蕭蓼方賡既醉歌慚是無能名
聖德惟隨千叟祝
三多(一)
麗景長筵無算籌雍容杯斝沐
恩稠九華光裏瞻
天近縵縵紅雲暎綵斿(二)
(佐領)阿福(年六十)
欣比康侯晉榮升樂宴需亨豐歌大有交泰叶中
孚頤養蒙咸被隨班震豫呼無疆推
大衍衍慶運羲圖(卦名體)
(佐領)興安(年六十)
九宇膺
福萬方躋夀民安不知
九重頒詔萬國沾澤民知而怡民愚如此宜彼堯人共
忘帝力我
皇錫宴
慈惠臣工惟
示之則林林總總莫匪夀耆豈繄三千惟(臣)荷
恩實比斯列欣與
華筵華筵既登
渥賜既受何以獻納
萬福攸同
萬夀無疆祝共民逹(三句用韻體)
(原任佐領)塞克慎(年八十三)
歲幹陽臨乙星杓候協寅花開年論甲菜圻日先
人一視長生牒重逢慶宴新鏡涵
仁夀世杯照太和春曜映聯躔翊
疇臚萬福申幾行紳黻老兼數曝芹民康爵凝仙醖時
饈錯上珍月筩聽嶰竹暘晷動階茵歡溢華筵列
詩賡
黼扆陳名原占瑞籙賚更渥
恩綸豢養朝容杖生成
化飫醇羨期千數倍
堯
舜兩身親昔仰年方冠(臣年八十有三康熙千臾宴時方二十兩逢盛典忭幸實)
(深)今陪髮已銀家居叨
渥錫還許仰
楓宸
(原任佐領)薩靈阿(年八十)
條風扇律漙陽和日日歡聽擊壤歌先自算來三
萬日受
皇恩日比人多(一)
天漿羣渥醉顔舒祇覺春光倍
玉除
聖帝億齡行茂典兹辰
賜杖紀
恩初(二)
(原任佐領)蘇楞額(年七十八)
時和軼邃古上軒下蒼頡欽
聖夀祝萬握維
恩溥八(臣)書不秃錐(臣)射不穿札但仰豢養私豈有計勲
劼盛際洽
嘉宴歡舉以歲察伏聽賡颺聲率舞和䕫戛
(原任佐領)雙全(年七十七)
昔仰
陪都盛今瞻
法仗羅入春華宴敞既醉悦心多共識
龍顔霽叨倍鶴髮皤
天慈濡物溥人夀兆時和物徧龐洪慶(臣)賡泮奐歌萬
年承
惠愷蹈舞向
鑾坡
(原任佐領)富明阿(年七十五)
夀㝢貞恒呈道泰
闓澤湛波浹汪濊福籌東海仰朝宗慶祝南山歌保艾
當年
聖武闢西陲
天聲奎畫銘硍礚奉使(微臣)橐筆馳龍沙萬里開圖繪
大宛康居互絡緜河源葱嶺紛縈帶敢誇聚光列
山川仰慶同春合中外歸獻
臨軒拜
賜金(臣曾奉蒙處繪圖)(命於伊犂等恩賞賫)垓埏
洪燾如天大老馬逡廵策不前餘齡休暇
君恩丐恭承嘉宴啟初韶樗櫟新萌吐芳薈瀼露三霄
挹瑞芝叢雲五色承仙檜不數諸天兜率筵真成
萬國耆英會三千拜手效賡歌曈曨曦旭升
華蓋
(原任佐領)巴祿(年七十四)
粤若稽古唐堯年遊河五老紀載編
聖朝仁夀合寰海榮光紫氣炳煥天衢躔
乾策廵環叶河洛元辰珍貢輯嶽川鳳麟區區不足以
言瑞羣生熙皥登華顛慶兹三千叟蹌濟
玉陛延條風兩候蓂六葉棃顔鮐背輝映春韶妍(小)
(臣)列參佐
玉軑從櫜鞬老鶴&KR0146;&KR0146;馬𨄌蹀幸承
湛露登長筵水碧金膏餐異醖瑤函雲笈書羣仙千叟
之夀胥
聖夀有若雲霞糺縵仰繪天
(原任佐領)海齡(年七十四)
日輝麗正瑞光迎奉職曾叨
紫禁行陛楯為郎司執戟鹽梅尚膳記和羹(臣以三等侍衛侍直膳房)
一人歛錫無疆福萬國長占大有亨已喜樂章符
曼夀仰稽謨典協
欽明星環北極輝南極草獻華平紀太平列席共欣依
玉砌
御香兼得裛犀觥敢云枯朽芝能長自被陽和草更萌
班直珍厨經幾載瓊饈今得飫蓬瀛
(原任佐領)福格(年六十一)
皇帝御宇
曼夀洪延
五世一堂禔福綿綿遂進耆耉設席肆筵既醉既飽以
炰以燔寰海臣庶長沐
湛恩拜手稽首
天子萬年
(原任佐領)巴龍(年七十一)
元紀五辰
敷五福賡歌千叟慶千春曈曨曦旭觚稜起舒疊韶風
玉陛新
賜杖扶來笻九節
仙厨捧到膳兼珍賞牌昔荷頭功紀轉憶搴旗月竁
垠
(四圓明園品營總)常忠保(年八十三)
西園環衛接龍津樗散長依
上苑春
恩紀
三朝欣累洽歌聯七萃慶
昌辰驅馳牧圉猶前健拜舞階墀逐後塵竊喜遭逢同
晝接萬年
天子播鴻鈞
(步軍協尉)老格(年八十二)
五色金泥頒
鳳閣韶韺叶奏鈞天樂溥天列土遍謳吟和暢陽春
錫康爵(小臣)綴籍戎行間貔貅屢捷從襃鄂赤墀
叨沐
賜與稠功牌一一
寵懿鑠
鴻慈未得涓埃報耆筵又沐
恩施博旌旗日煖爐烟濃皤皤黃髮獻酬錯泰交翔洽
人瑞臻虔頌
仁風熙六幕
(步軍協尉)色克圖(年八十)
星廬忝攝尉武力塹桓桓久叨祿糈渥未聽鼙鼔
讙年今及八十矍鑠能據鞍兩鬢雖已雪寸心長
自丹叟宴
彤庭開沾飫隨千官慶雲積糺縵濃露霏甘漙願言
效奔走長聽衢歌歡
(步軍協尉)高起龍(年七十八)
南極星明閬苑高衰顔寵讌列仙曹分行座喜肩
隨雁羅拜人疑首抃鼇綵勝浮烟凝瑞柏瓊卮浥
露醉仙桃更看
珍賚從天䧏分得爐香襲錦袍
(步軍協尉)巴雅思呼朗(年七十四)
龐眉何磊磊華髮何毶毶千叟共拜
皇恩覃嘉肴列爼旨酒盈甔(微臣)馬齒七十四詰姦
牧圉隨驂驔食祿五十餘載空懷慚兹辰復得班
華簪矢音紀事樂且湛永言
聖澤長濡涵
(步軍協尉)富寧阿(年七十四)
古稀天子
文武聖神歛時五福敷錫庶民
久道成化
夀㝢皆春番番黃髮委佩垂紳合三千叟咸沐
皇仁綿綿瓜瓞
帝祉駢&KR0008;禎祥迸集儀鳳師麟拜颺稽首嵩祝虔申
(步軍協尉)海祿(年七十三)
八景琅函五嶽圖長生不待說蓬壺三千同慶齡
無算
九五居尊福用
敷杯酌紫霞欣遞鳳杖承靈夀快趨鳬
禁闉忝列勾陳隊榮幸雲天叶燕需
(步軍協尉)七十三(年七十一)
乾元符太乙
恩宴錫春寅蹌濟聯千叟曦韶先七人軍符龍朔騎(臣出)
(北路兵一次)翼尉
鳳城闉慶與逢初吉
光華被八垠
(步軍協尉)高鉞(年七十一)
上
夀皆華髮祥暉拱
紫廷綜年環綘亥占瑞協弧丁吉日輝青帝淳風軼大
庭當筵逢
手賜依古未身經
福自
一人錫春咸六㝢寧(微臣)叨
渥宴鈞樂喜恭聽
(步軍協尉)孫必謙(年七十一)
上古有靈椿歲以八千計蟠固托元功洪算延無
際
熙朝人瑞凝休和
御筵歡忭雲嵯峨金盤玉豆擘麟脯琪葩瓊樹交鸞柯
謭陋(微臣)典旌纛快軼横汾超燕鎬蓬壺日麗開
天閶翩翾黻珮聲鏘鏘欣依
帝座霑瑶漿樽前一曲春風長
(步軍協尉兼佐領)常福(年六十九)
鷺序趨三殿嵩高祝
萬齡羽林班久忝
玉輦奉曾經仙掌分甘露珍符兆景星鈞天方奏曲
皓首喜同聽
(步軍協尉)劉鑄(年六十八)
廣内肆瓊筵明光開渥宴舉旅行酬羅貴賤引年俱
饜
中厨膳既醉既飽或酢或獻灑如三爵春風涣何當
馬齒邀
宸眷(微臣)執戟扞圉司組練餘齡幸得朝
金殿叨榮竊祿五十春拜紀
恩光仰星漢遥知九州擊壤增依戀
聖夀萬年之樂歡歌徧
(步軍協尉)富勒渾(年六十七)
三素雲開宴
紫霄充庭鸞鷺集羣僚光明餙處真華
國靈夀扶來
許杖朝㶑灧
恩波浮玉斝鏘洋仙樂叶琅璈瞻星共慶南弧彩就
日纔回北斗杓米廪較於虞養懋蒲輪比似漢儀超階
躋協尉班仍點牌記頭功
賞獨饒閣道長欣隨
豹尾屬車屢喜傍雞翹瓊筵得奉流霞酌
聖治巍巍上纘
堯
(步軍協尉)五德(年六十七)
聖治熙和洽穹壤薄海同瞻太平象(微臣)衰朽沐
陽春雨露根荄長以養憶昔荷戈從軍時奮威行陣偕
虎貔姓名幸入紀功牒
太府頒金列等差
盛世修文復肄武
帝垂衣裳舞干羽烏弋黃支齊向風鶴髮蒼顔樂
仁宇春風春日彤階前三千羣叟簪裾聯座上金尊飫
甘醖盤中玉饌羅芳鮮六十餘年老軍尉含哺鼓
腹華胥世捧觴拜手祝
南山身在五雲最深際
(步軍協尉)富勒渾(年六十六)
詄蕩雲開侍閶闔長筵
廣殿
恩波洽春風吹蓂舒六葉日之升月之恒嘉祥大備和
氣蒸三千黃髮夀作朋酌天酒介眉夀
帝用錫之拜稽首下逮庶老多祉受(臣)職隸步軍謠歌
親見康衢叟啿啿春祺播九有
(步軍協尉兼佐領)楊繹(年六十六)
隊是鷹揚幸預陪榮叨
恩渥自
天培銅街宿直隨閑衛
丹陛趨蹌愧下才增算總緣逢
夀世餘齡何幸上春臺(微臣)忭挹凌霄露願奉吾
皇萬歲杯
(步軍協尉)范建鐸(年六十五)
老安長廑
聖人懷
詔集耆英宴玉階
鴻算共占籌滿屋
恩波真覺酒如淮(一)
職分雲校列天衢快覩
熙朝王會圖今日綺筵優皓首露華辰彩徧星廬(二)
(步軍協尉)戴應麟(年六十四)
金榜
天門麗旭開耆英濟濟會朝來羣趨
虞陛依仙仗虔奉
堯階獻
夀杯波暖
龍池真浩蕩風和鷺序信徘徊萐厨普賜延齡酒竊
幸(微臣)許共陪
(步軍協尉)海明阿(年六十三)
昌辰舉
懋典景慶星雲攢閬苑偓佺侣一一如鳳鸞蓼蕭與天
保共詠瑶席端(微臣)備袀服夙昔扈
上蘭星廬副列校訓練率紏桓歲月積霜鬢榮光預
綺盤坐聽宫漏遲彌覺
天宇寬熙熙華胥世萬國同臚歡
(步軍協尉)吳家寳(年六十二)
獻歲韶開六日引年班列千官風藹雲璈入律春
融霄瀣凝盤夙預期門候仗欣聞
紫禁和鑾拜舞追隨鵷序
天恩巍蕩同歡
(步軍協尉)邊從禮(年六十二)
三微呈瑞景六葉吐祥蓂
夀宇開仙戺耆筵敞
帝廷圖翾青鳳羽輝積老人星惟頌
天行健羲爻冠五經(一)
三朝熙洽久百四十餘年海嶽謳歌地星雲復旦天夀登
筵廿萬人協禮三千
皇澤春無際長沾雨露鮮(二)
(城門領)何文魁(年八十五)
璇闕濃暉麗
祥筵啟令辰無疆膺
曼夀有慶肇長春國老聯羣老陪臣接雁臣梯航觀盛
集冠珮入華茵靄己昭彤霱洲還聚鳳麟微材依
末秩八袠抱嚴闉愷樂陶唐世歡欣擊壤人自
天敷渥澤億載
帝圖新
(城門領)蘇成額(年八十三)
春光凝杓輝麗旭南極東華開寳籙大千淑氣滿
皇州億萬仙籌添海屋
龍墀慶宴備
恩禮鷺序聯翩蒙
錫福是時階蓂六葉敷首先四序調玉燭駑駘老入千
驥羣豢養獨受
三朝祿(臣食俸在康熙年間至今六十五年)記得華陽歸息馬(臣前出兵一次)還於
苹野鳴隨鹿貞符上瑞徧期頤瑶草芝英滿山谷
越裳貢雉海無波曼倩呈桃歲初熟敢擬關門仙
尹占願效華邑封人祝
(城門領)韓興闊(年八十一)
北斗城西白首郎慣聞
清蹕覲
天光春雲普覆盈墀宴八十齡霑雨露長(一)
仙醖傳觴到(小臣)欣看瑞氣繞層闉昆池遍引
恩波闊願祝吾
皇萬萬春(二)
(城門領)王泰(年八十)
聖人御宇操乾符紀年數叶大衍圖有
詔元正敞華讌黃髮台背鳩杖來于于德星齊集角亢
區仰瞻
芝蓋雲五色黃金塗羣仙翌載
龍顔愉八方九宇咸樂胥金帛寵賚
恩澤濡(臣)職司啟閉拜手瞻
天衢四門穆穆
德教敷億萬斯年熙皥遊
唐虞
(城門領)圖桑阿(年八十)
鵠立千官傍
玉墀握韜末校荷
恩私綘霄稽首還分坐華髮齊眉許並隨久掃烽烟西
域定又膺管鑰北門司長春恰遇初春候請誦南
山介
夀詩
(城門領)索柱(年八十)
八十監門吏重逢
萬歲春瞻
雲隨鶴髮覲
日繞龍鱗幾候函關叟曾疑綘縣人戶樞勤不敝
天闕藹常新夀色浮丹嶠祥光動
紫宸宴酣唯鼓腹倚杖向城闉
(城門領)正克(年七十九)
禁苑
恩光春到新
彤階瑞氣鬱玢璘請看萬國
朝正侣多少童顔鶴髮人(一)
下走深慚管鑰材三千蒙
許燕蓬萊北辰樽儗南弧夀萬象春明萬扇開(二)
(城門領)盧呈瑞(年七十八)
筦鑰司門職掌專欣逢仙宴醉瓊筵慣看紫氣東
来滿更仰瑶光
北斗懸少日聯肩遊
昊世清時鼓腹慶
羲年神駒
内廐蒙
恩賜馬齒於今幾倍延(臣北路兵迴蒙賞馬一)
(城門領)宛得祿(年七十八)
巍峩
五福堂四海被
龍光刻玉千耆會流霞九醖觴天增太平日人仰
古稀皇牌賜承
恩後
恩長夀履長
(城門領)蔡璋(年七十六)
賓門穆穆太平春北斗城邊筦鑰臣持檄幾充奔
走吏執殳曾試健彊身
九重介福邀
嘉錫四海臚歡際令辰
聖夀無疆徵瑞久東來紫氣遍層闉
(城門領)逹爾素(年七十五)
陽和布膏澤
華闕藹芙蓉趨蹌萃千叟璀璨如鸞龍條風扇階蓂
祥雲擁棟松宿直司城鑰清曉隨
禁鐘雲韶啟
丹陛露醑占黃封願添億萬籌敬以獻
九重
(城門領)黑格(年七十四)
優老禮傳鳩杖序年記協燕毛
備福
一人曼羡長春六幕鈞陶曲譜紫芝叶奏醴濡瓊瀣凝
膏
嘉會
重熙誌盛(微臣)
渥錫榮叨
(城門領)吉靈阿(年七十四)
荷戟紀從戎執殳榮扈
蹕龍韜乏殊猷鶴鑰謹(臣)職名猶列八屯年己逾七秩
何意
玉殿趨獲霑金鼎實既飽
天厨珍寵被
湛恩溢
聖夀祝萬年九有常寧謐
(城門領)吉爾章阿(年七十三)
誰何舊隸金吾署詄蕩雲開侍九關欣遇酺筵開
北闕得參夀耉頌南山先驅曾備勾陳列超距榮分
太府頒湛露濃華珠緯慶身依
綵仗鶴為班
(城門領)麻色(年七十三)
昌符駢羡鬯韶春黃髮叨榮覲
紫宸敬捧堯觴歌
帝德喜隨仙侣聽韶鈞(一)
職隸金吾司管鑰班依
玉戺列冠裳綺筵福祉無邊錫仁夀同登荷
寵光(二)
(城門領)兵格(年六十八)
我
皇法
祖仁夀普登
錫此嘉宴千叟為朋初筵孔秩嘉樂序升白金文綺
賫予頻仍門尉末職昔預軍興(臣曾出兵金川一次)勇慚敵愾武
遜後乘馬齒加長
龍光祗承敬祝
鴻貺川至日增
(城門領)熊復隆(年六十六)
諏吉排嘉宴千班綺席均舉觴逢獻歲被
澤共如春
夀宇原無外
皇心本至仁
恩施同雨露歌舞遍耆臣
(城門領)官德(年六十六)
簫韶既奏綺席斯陳
元覆攸廣沛澤如春華髮鯢齒媚兹
一人
一人有慶兆民是頼戸禮高年家登耆艾春酒朋樽式
此嘉會(臣)忝司門筦鑰是職榮與簪紳禮儀用飭
於萬斯年醉酒飽德
(城門領)二逹色(年六十五)
雲詄蕩開天閶南山華闕騰旭光(微臣)領候尉闢
門恭遇
聖道昌西瀛東鯷何止重數譯元會肅穆趨冠裳
皇帝臨御五十載弧星宣光日華抱戴中衢露甕酌沆
瀣
咨爾耆年龐眉鯢齒輩
重熙浹洽膏澤沾溉蒼龍轉斗仙蓂敷瓊筵
三殿
恩波逮(微臣)昔厠貔虎隊戰績紀十三仰被
天家賚(臣出兵時接仗十三次叨領功牌賞銀)車書候尉逢樂康衣冠
商洛凛拜颺懷柔震疊周頌章萬有千歲
聖夀升恒長
(城門領)巴爾禪(年六十三)
御筵五色祥雲開華髮濟濟升
蓬萊(小臣)執戟荷
恩宴自顧微末同涓埃櫜鞬昔憶熊貔勖今朝試聽雲
韶曲耆英之列許追陪
至尊為溥長生籙
九閶峩峩如九天
玉階芝宇霏祥烟人日以前集人瑞高年齊頌
聖人年
欽定千叟宴詩卷九
