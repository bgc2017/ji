欽定千叟宴詩(乾隆五十年)
卷二
預宴五十二人詩六十四首
(綏遠城將軍)積福(年七十一)
卿靄朝融絢髮皤優年
嘉會甲筵羅邊城擁節承
恩重瑞牒書名荷
慶多五緯暉聯躔次第三階符正世祥和畏懷
聖武真綏遠
曼壽那居叶雅歌
(江寧將軍)覺羅萬福(年七十二)
嘉讌分曹集
紫宫禁城初日轉曈曨祥徵九老圖難並會列千官
典倍隆赤綬寵分華牒茂銀章親領鎮兵雄趋朝
秩忝台階次(臣兼散秩大臣)扈
蹕班隨岳牧同(昨年恭遇守土聖駕南廵臣得隨班迎)廿載
深恩慚報塞七旬華髮祝
延洪人誇晚節遭逢幸
天與韶光笑語融捧出
賜珍濡湛露賡來
藻翰叶條風願將萬福(臣)名進春在嵩呼
萬歲中
(杭州將軍)宗室莽古賚(年七十八)
建牙海國承
恩澤除拜多年髮皆白滿衢䴡照載暉光平野翔風更
懽懌定祉及角忝公族執爵授几(臣)之職破格
殊恩被
詔來危檣駛馬春風陌成羣瑞鶴連翩至收取仙籌無
算積開筵授簡柏梁吟閉戸哦詩學未得(建除體)
(寧夏將軍)宗室嵩椿(年六十二)
忝司鎖鑰駐西陲東望祥雲捧
玉墀
宣賜入筵沾叟宴
恩容赴
闕沐
皇慈洪源廣衍銀潢𣲖曦曜長臨若木枝正是春風被
蒲柳陽和載路詠驅馳(一)
䋲
武重將綺席排朝正玉帛萬方偕子孫臣庶均蒙
福衣食農蠶總厪
懷日色晶明旗彩煥人情和悦樂聲諧八千椿夀嵩呼
萬共洽羣歡徧六街(二)
(福建將軍)常青(年七十五)
聖德覃敷萬里遥樓船風靜海門潮引年
詔許依千叟此日
恩深在九霄
丹地聯翩鳩作杖鈞天迢遞鳳鳴簫翹瞻
豹尾心增戀宿衛曾經忝佩貂
(廣州將軍)存泰(年七十四)
皇帝曼壽備膺多福敷錫(臣)庶永綏茀禄
大鈞所覆肖翹咸育人瑞孔臻
天慈逾渥維孟春月始和布淑肆啟長筵式陳廣樂千
叟齊齡
萬年調燭益壽名卮長生注籙(臣)以庸下忝叨世僕嗣
聯輕車建牙秉纛(臣由世襲輕車都尉洊陞今職)嶺嶠分屯海濡
駐督自維塵壤奚補山岳華髮趋朝嵩呼申祝敬
仰
古稀添籌海屋
(直隸總督)劉峩(年六十三)
環海恢
文治中天燦景光淳風春浩蕩
湛露澤濃瀼赤絢輝
宸極璿封首職方秩司屏翰重
恩奉節幢長
鳳闕瞻雲近
鸞旗耀日揚重瀛歸
燮囿三輔抃豐穰
盛典敷耆耋良辰集祉祥步趋隨玉簜饜渥捧霞觴熙
洽徵
仁聖苞符協
昊蒼圖高軒頊紀
道揭掛疇綱
寶籙萬齡積
神芝五葉彰璜流恬榜檝璧水煥笙簧遭際依
懸鏡優游效奉璋微涓從錦邑不次
擢畿疆冠耀翎英翠衣叨綵繡黃感深崇
特賜榮極念為章粟帛周紘宇
絲綸沛殿廊德麟遊圃樂儀羽薄霄翔禮洽鳩扶杖詩
歌菽在筐三千鸞鶴序丹悃效賡颺
(两江總督)薩載(年六十七)
斗耀輝南極
軒圖拱北辰
萬年開寶籙八表沐
洪鈞錫羡耆英聚頒酺令典循軒鼚人是瑞祥泳世如
春夙忝圻封寄叨持節鉞頻軍威齊什伍民事樂
原畇職領河防重
恩推蔀屋新宣疏承
睿畫延賞荷
褒綸(臣前任河道總督因陶莊引河告成蒙恩給予騎都尉世職)秩許
官銜晉班衣
禁禦親(臣仰荷銜兼)(御恩加太子太保前侍衛行走)江鄉迎
羽衛星野奉句陳吏課陳風悉民依
沛澤均金隄
躬履度石堰重
諮詢(昨歲皆荷)(聖駕南廵所莅徐城清口高堰各堤岸聖明閱視指授幾宜俾臻完善)
共仰
乾行健還聞
巽命申瞻
顔知有喜報績愧非倫令日趋羣叟條風暢浹旬千官
聯鷺序
五世集麟振筭積京垓衍筵排甲乙勻輇材遊
化㝢華髮慶韶晨列坐榮分几論年密接茵鴻儀超史牒嘉
話播朝紳
寵賚臚
丹陛懽呼達
紫宸自
天賡藻翰拜手頌臣鄰
(閩浙總督)富勒渾(年六十五)
皇帝行徤惟勤民
六廵南服法
祖仁(臣)時守土江海上湖山徧沐醲膏新萬丈鱗塘新
易石桑麻澤國皆安宅
輦路
恩施視昔加存問高年增粟帛更有迎
鑾百歲儒頭銜司業綬新紆
昇平人瑞誠希見歌舞謳思遍路衢今年有
詔聯千叟(微臣)幸玷清班後
五福箕疇備
一人高明博厚徵悠久銅壺日永轉和風錦饌雕筵出
禁中歸語東南諸父老
聖顔晬穆與
天同
(四川總督)李世傑(年六十八)
旃蒙歲啟耆筵開百爾鳬藻歌臺萊井絡萬里益
州部早覩
鳳詔從
天來(小臣)遭遇真踰分生值
昌辰心力奮案牘初叨末秩班馳驅漸握專城印破格
超資叠歲更雲衢拔擢荷
恩榮吳山楚水乘軺徧桂海松雲捧節行三巴重鎮牙
旌建自揣何材膺
帝眷幸際豐年協雨暘欣看邊徼勤耕佃
特詔星馳覲
紫宸厖眉皓首萃廷紳維
天賜羡
皇敷極億萬年康億兆人
(内大臣公)西銘(年六十一)
泛星槎越東海鳳凰城頭郁紛五色雲霏彩度江
華攬覺華䴡江泓泓平壤矗矗扶桑赤子同一家
(臣)行三田渡穹碑屹千古瀝城粲有辭頌我
太宗文皇帝定傾拯亂不殺真神武爾來輸忱奉職一百
五十載疊蒙
列聖優詔許漸摩淪浹海是
恩耆夀其人兩都八道八十縣州府
皇帝萬載開天閶夀星見霄寶甕光
詔謂鼂華國亦得陪趋蹌
頒珍天府肄禮容臺三韓方丈新詣
蓬萊古之象鞮譯寄正域彼四海未聞歌鸞舞鳳引
年一體偕尊罍(微臣)榮使節宿齒邀
宸眷光華同在糺縵中三千里續三千宴(臣奉奉未旋)(使命旨)
(補入千叟宴)九命逾
恩寵内廷積頤豢夙誦箕疇建極錫極章今知星風星
雨普天出日榮光粲王道蕩蕩王道平平民胞物
與之翰之藩欣逢
重熙累洽鯷壑同春日長頌金甌玉燭慶顥舒祥烟
(散秩大臣公)傅玉(年七十一)
維歲乙已春日載融
帝歛五福用錫臣工於樂燕胥耄滋益恭有飶其馨有
秩其容(一)
仰惟
聖祖尚齒筵張茂典再舉烝哉我
皇億兆京垓以引以長合千叟算上
萬年觴(二)
至誠不息恒照斯久
鳳紀五旬
功贊高厚
世世瓜綿洽臚九有與物皆春先逮台耉(三)
㴠濡喣沬長養
堯天吉慚共武方愧師干維
帝念之恩沛露漙臣拜稽首
曼夀洪延(四)
(散秩大臣公)觀音保(年六十一)
維
皇祚統龍飛五十嘉承
天庥萬福來集以歲之正於吉之叶式宴千叟需雲下洽
祖典用光茀康覃及禮樂交動威儀攸攝羣工在位五瑞
時輯華轂朱輪雲蔭仰襲
錫類恩敷
重光治協
佳氣蘢葱灑掃曾給伏幸樗材榮邀晝接願祝億年長
奉
閶闔
(一等子)額永武(年六十二)
酺筵開
紫禁緹室應青陽得附公侯列猶先鴛鷺行受糈叨
早歲(臣以七齡襲爵食俸至今五十五年)列衛奉
恩光一注東華籙春同
壽㝢長
(烏珠穆沁貝勒)達什衮布(年六十八)
金閶開瓊宴集萬物悦春陽重輪皎旭日
蕃釐普錫綿春祺番番黃髮臣工隨樗材櫟質猥以馬
齒長得與
盛筵膺懋賞夀而康鼚且舞共效謳歌拜
天府
(喀爾喀多羅貝勒)阿玉爾(年六十七)
聖風廣被播八埏覃施無量
恩無邊淳樸直追懷葛氏恬熙宛在羲皇年罔有内外
大
錫福乾元一氣洪陶甄六盟分隸世圉僕疆以周索牧
北[田耎]
光華歲歲逢慶祝
仙莊嘉會壺中天櫜鞬左右秋獮合柘黃纛影瞻
中權教駣射生試長技屬車
頒賜野割鮮荏苒不覺馬齒長得依
聖日加綿延太平玉燭調億萬時雍
夀㝢開八千斗杓璿運歲俶始階蓂六葉舒韶妍金盤
翠釡蒙醧沃鳬趋忻得陪瓊筵願將率土華封祝
譜入太蔟春風絃
(都爾博特固山貝子)博第(年六十)
九如頌協瑞圖探
丹詔春頒鳳彩毿廣與羣倫共仁壽長教
太澤徧濡㴠
彤墀列席聞鈞奏玉醴傳觴飫旨甘竊幸初週花甲
日心殷葵獻祝惟南
(扎魯特輔國公)彭素克(年六十七)
皇風仁夀溥瀛寰宴啟
彤廷肅曉班共慶
萬齡昌
聖祚欣偕千叟覲
天顔
賜衣夙忝殊榮荷(臣曾因射麅仰蒙掛天恩賞給黃馬)
錫瑞重叨異數頒歲歲
御前遮獵獸(臣自乾隆六年随侍獵獸行圍歷今四十餘載前驅供役邀遮即蒙古語所云)
(哈嗎爾也)
高年親見射生閑
(克什克騰頭等台吉)根敦達爾扎(年六十一)
寶光雲蔭瑞彌天中外同瞻夀鏡懸名隸綠牌參
宿衛身依
丹禁列周躔(臣侍直走乾清門行)
仙莊每幸櫜鞬扈
蹕路還欣封守連(召伍逹在古北口外)汛掃驩承伊遜水射生技
試柳條邊記從苹野随呦鹿仰叶豳歌效獻豜(臣因)
(射鹿褂花恩賞黃翎)已拜裳華黃褶
賜復承鶯領翠翎編
屬車昨喜鳬迎肅(癸夘秋掃除聖駕東廵臣得供役)嘉會今欣鷺
序聯坐近
龍墀同有慶茵羅鶴髮盡如仙金盤捧膳依厨箑犀
斝沾香洽
御筵花甲幸週逄
懋典
聖釐恭祝萬斯年
(喀爾喀頭等台吉)固穆扎布(年六十六)
寶鏡積
萬春金枝開
五葉陰陽布協和造化歸鎔燮
舜榼斟醍醐
堯厨分蓂箑飽德既淹涵攄忱久淪浃竦翼效雲鶼泳
流希海鰈昔稱四旂新今更萬里懾
(都爾羅斯頭等台吉)阿喇布坦(年六十六)
慶霄入侍列鴛鸞歲奉
恩華集上闌曝獻敬曾將灑馬鳬迎欣得扈
鳴鑾(前歲秋同給聖駕東廵臣與六盟札薩克等掃除叨蒙思渥)延祺復幸
龍光洽
錫福從知夀㝢寬自此遠藩加額羨親陪耆燕五雲端
(多羅額駙)丹津(年六十三)
鞠&KR0957;奉
聖澤萬歲歌太平(臣)年七九目覿
大君醇化苞寰瀛圓顱方祉侣松喬而友羡彭天地覆
幬萬姓多耆耋瓊膏玉醴駢祥徵(臣)家托鉢山忝
侍
丹禁紆葱珩乳筩兒版昔承
天藻詠口琴竹筆參形聲(見古土御製蒙風詩)長歌不足書未
學惟祝
聖主曼夀齊穹清
(輔國公)額色音(年六十八)
皇帝御宇今五十春茂時育物
聖化陶甄蒲昌葱嶺一小回臣
賜居京邸食禄沐
仁爵列五等齒近七旬
天恩優渥肌髓浃淪酒醴以設筍簴以陳惟萬年夀祝
我
聖人
(吏部石侍郎)宗室玉鼎柱(年六十五)
玉衡啟韶序璐戺陳芳筵訢兹樂
夀㝢茂典軼古編
龍集紀元會
祖武繩維虔羲象符大衍堯階煥中天協風律吹萬晉日
羣盈千
皇心盎陽澤奕葉
重光宣蘭肴侑椒醑璚琯諧朱絃鵠隊式濟濟鶴髮趨翩
翩(微臣)貳銓部溯本星潢聯願賡華封祝億載
恒
乘乾
(戶部右侍郎)諾穆親(年七十)
祥風協氣滿天衢臺共春登
福用敷甲乙筵欣依
北闕丙丁星正耀南弧㲈和頀濩陳
丹陛貳膳時饈飫
御厨捧出
天題猶覺濕擕將
賜杖不須扶三章未數周式燕十日寧誇漢大酺籙記
長生人偓羡鏡開
仁壽世唐虞
恩推盛際需雲洽榮及(微臣)湛露濡節鉞昔慚叨大吏
簪紳今忝貳司徒旰宵仰處惟
行健蠲貸行時久
惠孚詎僅嵩呼三萬歲合千叟筭
聖齡符
(禮部左侍郎)莊存與(年六十七)
夀㝢昭隆典
熙朝創鉅模重開千叟宴徧錫兆人酺
丹扆
天顔喜蓂階瑞葉敷列筵文煥綺進爵面環
樞日麗雲垂珥春和樂應枹便蕃分
内府斟酌到康衢令協誠懸鏡民安象覆盂詩陳堆
碎玉
歌作捧聯珠自忖惟樗散叨榮况錦紆追随春掌禮侍
直
殿周廬身預三千列心虔
萬歲呼
恩榮靈夀杖拜
賜許交扶
(兵部左侍郎)瑪興阿(年七十)
歲陽在乙月在寅需雲宴啟初韶辰遠稽冊府古
未覩
熙朝冄見聯冠紳
古稀天子備萬福
敷錫臣庶
皇如春一堂曾元雅咏瓞四海耆耉風吹豳矧兹黃髮
百有位久荷
化育歸陶甄涓埃海嶽百靡報積久歲月來逡巡
昌辰慶值尚齒會閶闔大闢英莖陳
一人之福與天並班序儼翊臣哉隣(小臣)廿載荷豢養叠
從佐憲襄樞臣葉羌和闐喀什噶駘質驅策慚踆
踆(臣曾于新疆三處辦事)荏苒馬齒已七十
恩許陪會濡
鴻仁勉循夙夜更鑠勵斟來沆瀣
天邊醇
(兵部左侍郎)紀昀(年六十二)
和氣寰瀛徧
天功品物亨春風多長育小草亦兹榮科第叨先達班
聯愧老成何期承
聖澤更許附耆英(一)
早歲登金馬(臣以乾隆十九年進士蒙學士恩館選由編修洊擢至侍讀)中
年出玉關餘生蒙
曲貸詞苑
許重還嘉宴陪傳斝
鴻恩憶
賜環都緣
天冄造今得預仙班(乾隆三十三年臣自貽罪戾蒙力恩從寬典發往烏魯木齊效)
(三十六年蒙擢洊恩復授編修頻邀超至今職二)
十載登
天祿編摩歲屡淹涓埃曾未報
雨露久深霑(臣自承辦四庫全書叠被所罕殊恩皆逾常格為自來詞臣覯)
軒樂容同聽
堯雲得近瞻當筵看坐次感悚兩相兼(三)
化㝢人多夀耆年近四千相随登綺席所見半華顛旭
日輝
宫闕柔颸韻管絃自欣纔六十己獲伴羣仙(四)
園綺陪雕爼松喬捧玉鍾斯人今並集此會古難
逢蜎蝡乘乎化風雲繋所從
乾元剛徤體仰矚見
天容(五)
筵上瞻
皇度
天光映
紫庭自慚(臣)謭劣彌頌
帝康寧
夀定兼千佛祥原應六星
七旬題細楷曾見
御書屏(臣蒙毫芒宣賜跪觀御書玉屏拓本銀鉤鐵畫超細入諸臣咸頌聖人天亶聪明)
(乎萬古非尋常耳目所可仿彿萬一六)
五代同堂慶延祥屬
至尊流長知有本枝茂在蟠根古帝無倫比詞臣已討
論且詢陪宴叟有幾見元孫(七)
聖祖徵千叟衣冠會
日畿家庭時誦說聞見尚依稀(臣父姚安府知府紀容舒以康熙癸己)
(宴之萬夀恩科中式曾在京師見千叟典時時為臣等誦說頌揚盛事)今日霑天
酒(微臣)侍
禁闈簪毫頌繩
武萬載並光輝(八)
(刑部右侍郎)穆精阿(年七十五)
聖皇拓夀㝢徧德敷
恩綸引年繼
祖武與物熙光春
紀鳳五十載籌鶴三千人運世積元會槖籥歸和鈞(微)
(臣)叨佐憲淑問欽
皇仁殊榮陪酺宴雨露垂華新惟曰至
萬年篤祐
天庥臻
(署理藩院侍郎)薩音博爾格圖(年六十七)
鬱葱佳氣滿
皇都夀讌同霑
厚澤濡百部蕃民欣受賜萬年
王會慶開圖吉雲瓊露依
天仗珍醴香杭出
御厨多幸瑕疵還齒錄得随率舞向亨衢
(原任兵部侍郎)史奕昂(年七十四)
培養眉梨徧八埏
體乾健本位乘乾朔
頒亥字和風布宴
錫辰朝霽景妍五葉麟祥欣繞
膝羣工鷺序立駢肩懸車獨媿林泉久赴
闕重依
日月邊
會紀香山朋廿七
典隆嘉宴叟三千(臣父大學士臣史貽直曾奉御製旨入九老會遊香山皇上詩)
(句云九老作朋總廿七恩預恩施優渥誠史冊所罕聞也臣今又蒙千叟宴盛朝佳)
(會兩世叨榮拜舞之私益增慶幸)全家
榮遇誇前牒
盛世耆台勝列仙法醖珍厨承
寵渥豐貂文綺受
恩便歸田細與兒孫說
聖德如天景祜綿
(原任兵部侍郎)蔣元益(年七十八)
鳳紀凝祥五十春
湛恩汪濊遍臣民
綸宣絳闕延黃耉宴啟青陽傍
紫宸由舊
鴻規光載錫維新景運
命重申長年共預亨嘉會朝野欣霑醴澤均(一)
高厚鴻慈感寸衷早邀
睿鍳冠南宫(乾隆十年會試進士卷在第七蒙恩拔至第一)簪毫捧簡員曾
備琢玉探珠使屡充職佐夏官慚報稱
恩随
春輅荷優隆(庚子甲辰迎蒙聖駕南巡臣在籍至龍泉莊恭恩賞貂皮大縀)重趨
舜陛陪華宴總在
璇霄雨露中(二)
(原任兵部侍郎)錢士雲(年七十四)
錫宴當芳序
彤墀覲
聖顔千人羅鶴髮九&KR0596;肅鴛班磚影曈曨候爐烟縹緲
間盈觴璚醴馥叠笥錦紋斑遠邁耆英社從恢樂
夀寰寸忱殷戀
闕萬里緩還山詎料頽齡駐猶叨
異𢾗頒葵衷彌自幸
化日許寬閒
(江西巡撫)伊星阿(年七十)
羡貺均寰宇新韶大
賜酺年皆周甲子境總勝蓬壺六日春迴律重門早換
符辰杓旋北斗星彩耀南弧共聽鈞天樂寧論洛
社圖朋原三夀錫福自
一人敷(臣)職羈千里民疆帶五湖貪泉懲吏飲澤國貸
農租湑露濃浮盞宣風愧濫竽叨榮逄
盛際歲月是唐虞
(山西巡撫)農起(年六十六)
(臣)聞伊耆御宇仁如天至今堯封三祝人間傳(微)
(臣)守土陶唐國民風淳朴餘山川絳縣老人皓首
能知年我
皇仁夀直邁羲農前
古稀有五行健惟純乾
詔舉千叟開華筵列仙何必侈彭籛况逄昨歲
天家五世金枝駢史臣珥筆書祥編三多之祝今誠然
(湖北巡撫)李綬(年七十二)
運際
重熙慶太平升恒嘉瑞紀元正人遊
化宇朋三夀
詔集高年徧八紘
景福羣歌
天所祐鴻儀敬率
祖攸行青陽啓律回珠斗黃髮聯行捧兕觥酒醴重修周
燕禮衣冠詎數宋耆英微材洽似逢春木弱羽真
同出谷鶯
許覲
龍顔賦嘉樂因隨虎拜綴仙卿圖週大衍欣逢
聖歲在重光憶策名釋褐幸聯珠榜重署銜兼荷玉堂
清為儀敢擬鴻占陸相喚還如鹿食苹(臣兄李縉壬戌科)
(進賜士)
簡任柏臺初晉秩編排桂籍遽持衡
詔司學校滋蘭茝秩列卿班振佩纓豐水秀髦慚啓廸
(臣河南學政任滿即陞授奉天府府丞提督學政)
鎬京
巡蹕喜趨迎
温言顧問
天光近
寵賚便蕃晝接榮&KR0993;歷俯欣參内外
鈞陶總是荷
生成方邀棘寺遷華秩旋佐薇垣傍
禁城(臣蒙陞内恩由大理寺卿閣學士)犬馬只餘依
主戀藿葵敢負向陽城憶隨
羽獵雲團騎學挽琱弓月對弸錦彩稱身榮服色花
驄連靷聽珂聲(臣前年扈蹕恩蹕熱河射箭幸中蒙賞賜縀馬)蕢桴
敢詡諧韶濩涓壤何能益
嶽瀛晉奉
綸言宣閫重頻移使節戴星征疆分全楚南兼北鎮重
諸蕃漢及荆(臣前年十月蒙命巡恩視學江西去年四月奉撫江西是月調)
(撫湖南七月調撫湖北)寤寐深懷
宸眷切瞻依恒矢素心盟忝隨鴛鷺分行列欣接䕫龍
共拜賡仰味醇和沾玉斝新餐沆瀣浥金莖篚筐
叠被
施彌渥几杖榮叨感倍生竊幸餘齡週綺甲高瞻珠耀
麗長庚濫竽昔玷詞臣末願奏元音
盛世鳴
(廣西巡撫)吳垣(年六十三)
天書特賁五雲端桂海星馳振羽翰竊喜絳霄瞻
日月况偕黃髮序鵷鸞濟蹌人共成嘉會拜舞(臣)尤愧
素餐兩世承
恩三建節一年荷
寵數遷官每驚境判雲泥速豈止温回黍谷寒居左東
銓虚藻鑑嶺南西道繞旌竿莎城竹路民情樂癸
水辰山地勢盤禮樂久馴猺獠俗峒溪都似畫圖
看土宜百榖醲膏潤賮納諸蠻
化宇寬蚊負山惟慚委寄鴻翔風乃快扶搏飲和深浥
三危露益徤真輸九轉丹
聖夀無疆
天眷渥萬年長慶萬方安
(福建水師提督公)黃仕簡(年六十六)
(臣)家閩海東奕世蒙
宸眷授鉞水軍雄萬里鯨波偃昨歲覲
天顔
恩許隨
行殿春棚列
賜食日飫官厨膳何期馬齒增復預
螭頭讌仙璈奏八琅劍佩趨羣彦年皆花甲週蒲柳
慙微賤
殊施曠古逢海上人歸羨
(湖廣提督)俞金鰲(年六十九)
泰階平
聖人夀一堂五世曾逮元邁華封祝三更洛鈐疇九太
平之世人夀康合四海夀夀
聖皇松僑偓羨不足比何况香山洛社遥相望歲紀旃
蒙孟春月有
詔千叟集庭闕皤皤黃髮娱昌辰以八千歲為秋八千
歲為春班聯師濟冠與紳秩上中下夀内外大小
臣仙醴浮几筵設華鐘鏗簫管集文綺珍羞
頒絡繹太史奏有老人星出(小臣)通籍五十年兜鍪一
介曾無尺寸之可言叨擁節幢莅湘楚溯從閩海
粤嶠臨三邊(臣由武進士歷任福建甘肅提督調補今職)今日
彤廷預華讌一曲陽春聽天半惟願年年歲歲祝
南山糺縵星雲旦復旦
(廣東提督)竇璸(年六十七)
皇居體環極清暉溢
天門絳氣下縈薄城闕生雲烟
在宥天下理積久德逾宣
裁成被八荒恢恢六合間日觀臨東溟聲教燭冰天鳳
皇集南嶽衆星拱
北辰藹藹慶雲被
恩渥浹下筵八珍盈雕爼元醴染朱顔喚若春華敷容
色更相鮮
洪鈞陶萬類時泰玉階平(集文選句)
(振武誥封大夫)李瑞(年九十)
(臣)年甫逾冠幸際
仁皇時甸服傳盛典嘉筵
賜期頤逾今六十有四載又見郅治光
重熙(臣)不能執鞭充武備又不能簪筆綴文詞(臣)子受
恩深重累官冠專閫(臣)無義方之訓忝捧
鸞誥褒制辭(臣屢受榮感誥封實深)憐(臣)齒衰朽移子節近畿
聖朝以孝治天下豈為一人要令億兆生孝思然身受
者感已入肝脾(臣)娛馬齒(臣)子獲遂烏鳥私(臣子國梁)
(前任湖廣提督詢矜臣年老)(特陛見時蒙提督皇上天語垂調古北口以便就養)
檀州古塞今戸闥坐看子舍飄牙旂每歲
巡狩幸上塞出警入蹕恒瞻
翠䍐而迎
金支
天顔知有喜
一顧華衮榮過之今來又得預耆宴
賜爵黼座扶杖趨丹墀(微臣)何以答
恩施昨年(臣)以逾九十桑榆逢春不自知但願天漿一
酌長不老俾(臣)之子努力報
國無窮期
(散秩大臣)富保(年七十五)
帝齡純錫轉璣璇
夀世斟元遍大千椒獻九霄分湛露蓂抽六葉靄祥烟
人皆週甲方登選杓指初寅又肆筵繚繞
御香飄殿外氤氲旭彩麗觥邊錦開雉扇儀為羽彩列
鸞旗
仗是仙濟濟冠裳聯
禁籞熙熙耕鑿普瀛壖欣逢
天府殊恩沛遂使人寰景福駢敬仰
皇裏勤法
祖引年盛典後光前
(散秩大臣銜)常保(年八十二)
天錫景運肇五十年
至聖繩
武德隆福全
詔集耆耉厥有三千
彤廷拜舞周旋折旋敬祝
聖夀麟翔鶴翩(臣)亦何幸榮與數焉既霑藁飫載賡雅
篇曰
仁者夀仁則如
天
(副都統銜散秩大臣)呼尼爾圖(年六十二)
鳸紀司春啓翠圖華筵
錫典耀金鋪
恩分高坫垂甘醴瑞集仙庖擁&KR1739;蒲
夀㝢咸躋同樂象
天庥滋至大中敷
詔酺五日超前漢國養千秋頌有虞蹈詠耆黎欣禮遇
班行材武學驩臚
萬年有道綿嘉運長見
堯風徧九衢
(護軍統領)塔永阿(年七十七)
大衍揲箸策斗杓紀旃蒙星文丙位燦旭華升曈
曨鵠立三千叟飫醼
恩龐鴻司儀屬臣職贊唱
三殿中清銜忝瑣闥奏讀依
丹楓每於
御門日香案陳章封仰見
聖制事刑政皆大同每於
臨祀時駿奔勵恪恭仰見
聖重祭
至誠肅
天容每於朝會晨
太和振鼔鐘仰見
聖圖大二萬車書通樗櫟百無效鐸鉦襄元戎芻秣歲
週甲禀食年始童(臣食俸餉已六十六年)駑駘荷剪刷尚冀
追雲騣今朝預
盛禮拜跽引羣工外暨濛渤客下逮草野農小大拜稽
首歡忭儀雍雍氣和人矍鑠鞠&KR0957;偕相從班聯已
到老此會真初逢就列安期生分行東王公一聲
句臚響
殿角來春風
(護軍統領)喀木齊布(年六十五)
少小驅馳事戎幕躬逢
聖武綏遠略準部回疆二萬里
天聲所暨威絶漠(臣)時被甲從行間路越瀚海凌隂山
分寸之功荷
甄錄凱歌喜聽三軍還(臣於平定準噶爾回部議叙蒙恩給予雲騎尉世職前後)
(打仗二十四次得功牌十五並賞銀九十六兩)勲階忝列雲騎尉茂典
旌勞
賞延世功牌十五書在紙篋裡猶餘白金
賜微材幸得隨羽林
主恩歲月深復深雪嶺兵銷績藏舊雲臺伯偃圖垂今
四海昇平
一人夀嘉宴宏開召千叟丹墀列坐臚賡颺白髮何期
厠衰朽陽春煦育
雨露均一物胥歸
大造仁願陳天保詩中頌不數耆英會裏人
(副都統)德福(年六十七)
洪惟
帝施福懋純常羣生啿啿萬彙昌昌康衢之老稱兕躋
堂以介
眉夀曼羨無疆爰舉舊典廸惟
前光元正六日旦啓天閶廣延鱗次千叟鴈行文武内外
下逮農商以齒以爵濟濟鏘鏘擎拳曲跽徧飲霞
漿香山洛社曷足與方(微臣)何幸獲侍
軒廊拜首稽首頌
夀而康億萬斯年弧南耀芒
(副都統)台蒙阿(年六十七)
執戟班分
禁衛傍年年羽獵扈長楊餘齡七袠遲添算嘉宴千
人忝末行兩度櫜鞬慚駑蹇(臣曾出兵兩次)一時冠紱覲
龍光汾歌鎬宴應難匹鼇抃還擎
萬夀觴
(副都統)覺羅圖思義(年六十二)
天潢𣲖衍臣多幸奉職輸忠愧莫言自蹈愆尤無棄物
已邀寬貸更承
恩筵前雨露沾濡渥塞上冰霜砥礪存翹首紅雲瞻
玉座宛同蒲柳被春温
(副都統)永昌(年七十九)
春到
九重閶闔
恩承咫尺蓬萊千叟筵開圖畫
一人算積京垓碧盞分來
内宴
丹綸捧出中臺鴻儀茂矣美矣嘉頌臣哉鄰哉
(原任署副都統)達齊(年七十四)
彤樓春曉雞人唱
鳳誥傳宣百官上棽麗
紫蓋肅中天靉靆香雲簇
仙仗皤皤黃髮緣階升金盤玉醴雲霞蒸
聖人法
祖開需宴三千人作三夀朋
天漿飽飫梨顔赤猶記當官儕鶴列虎帳朝蟠玉壘雲
袀衣夜裹葱山雪西邊兩度仗
威稜白髮無功感
聖矜闕門猶許三年住
鳳勅還期再起能(臣於四十七年以年老有病蒙病痊恩原品休致幷准在京養病俟)
(再行奏請當差)頽齡自愧難圖效
慈惠依然及衰耄獸舞
虞廷樂可知陽回黍谷
恩難報抽毫未敢獻蕪詞曲&KR0957;還賡湛露詩
聖人天保升如日臣庶長欣就
日時
(原任副都統)岱興阿(年七十五)
淑祉開初韶
湛恩敞華讌雅奏羅雲英
奎章屬霄漢鳬趨會三千鶴算逾廿萬緬惟
仁祖朝肇啓鴻儀煥愷宴占需雲
光華頌復旦萃兹鮐背人競集螭坳畔寵分
内府珍幸荷
御厨饜自維犬馬私敢適丘林願樗散慚非才傾葵祗
餘戀歷官五十年軍行一再慣(臣食俸五十餘年曾出兵雲南打仗)
(三次)南滇羽檄還西域節麾建(臣曾任巴里坤領隊大臣)餘年咏
太平嘉會娛燕衎驩呼逮朋曹矍鑠誇老徤
昌期值厖鴻
聖齡錫曼羨願附康衢謠敬陳下里諺
欽定千叟宴詩卷二
