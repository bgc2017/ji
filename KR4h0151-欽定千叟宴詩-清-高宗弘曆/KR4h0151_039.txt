欽定千叟宴詩(乾隆五十年)
卷三十四
預宴九十三人詩一百四首
(䥷草人)李恒榮(年九十六)
天閑十萬馬老猶賦菣芻堯封億兆民老乃賜粟𥜗始知
聖朝最重老賤者原不遺臺輿今朝三千人入宴食
天禄夀最高者一百五(民)乃次之九十六草細馬易肥
恩深人亦少捧出銀牌三十兩歸告孫曾嚇嚇笑學作
口號詩人生樂莫樂九十身同一品貴
萬年天子手賜爵
(䥷草人)盧萬敖(年九十四)
彤廷真
夀㝢佳會接仙寰豈有芻蕘獻同依葵藿班羣英徵洛
社盛事陋香山
手爵
殊恩錫還丹更駐顔
(䥷草人)丁國榮(年九十二)
迢迢五雲中濟濟神仙羣霏霏屑珠璣粲粲輝簮
紳下集三千叟上奉
萬年君桃獻東方實曲奏南風薰嘉會浹歡讌引年循
禮文(臣)賤週甲復逾半自謂頗不後於人豈知尚
有一百五歲之老即以齒序自媿非其倫太平之
世人多夀猗歟
盛典超前聞歸來告語鄰里笑
賜爵添得酡顔醺
(䥷草人)兆宗(年九十)
聖皇御夀㝢萬邦和會同開韶麗
紫禁凌晨趨
丹楓
錫宴
恩溥被羣遊大化中華芝光燦燦仙茅彩氃氃
天厨欣屬饜榮鬯披春風履蹈咸肅穆斑鮐益龐鴻三
呼申華祝聊以抒葵衷
(䥷草人)高雲昇(年八十九)
春早葭飛律正調東來紫氣靄層霄
延洪有慶星辰會幬載無私
雨露饒
詔啓瓊筵臚耄耋禮頒鳩杖徧臣僚誰知也及芻蕘賤
九十明年
惠更邀
(䥷草人)邵宗炳(年八十八)
帝治邁軒昊元氣運台斗
恩榮逮八極敷鬯徧薪槱吉日蠲孟陬肆宴集耆耉列
坐先臺萊逮賤及澤藪猗歟
泰運隆崇山峙嶽阜仁德揚春風草木無私受共進
萬年觴宙合躋仁夀
(䥷草人)隨亮(年八十八)
萬國冠裳蹌濟
九重玉帛繽紛皓首筵陪
北闕康衢人坐南薰廐馬秣之加惠庭蕭蓼彼揚芬
竊幸
堯天長戴春祺普錫
仁君
(䥷草人)竇國林(年八十六)
時清徵
國瑞引年殷
宸衷諏吉孟春始
詔開乾清宫珍羞羅山海仙音流絲桐煌煌南極星環
向
微垣中何圖草莽臣得躡耆英蹤敬抒葵藿心歲歲
齊呼嵩
(䥷草人)國順(年八十六)
天顔知有喜
國瑞慶希逢黃髮盈
䨇闕丹書沛
九重大年添鶴算華饌動虬鐘庭列延齡草階蟠益夀
松秣芻欣職掌芝菌驗丰茸
錫杖矜扶老逾常
雨露濃
(䥷草人)劉邦吉(年八十五)
天子萬夀
居明堂保合太和
綏萬邦春王正月越六日
帝曰我受
命溥將俾爾夀而臧以飲食宴樂萬邦惟慶君子耆老齊
齊翔翔庶人耆老濟濟蹌蹌小人之德草以近
天子之光(集經語)
(䥷草人)蕭國輔(年八十五)
芝檢傳宣下玉階芙蓉
金闕八音諧菲葑下體承
恩遍
帝澤如春小草偕(一)
草是恒春應候新冰梨火棗
尚方珍仙麻炊飯桃花酒五色雲中拜
聖人(二)
(䥷草人)蕭鼎(年八十三)
古稀天子坐明堂握符闡珍撫萬方中天盛世何所似
熙熙皥皥虞與唐已見吉雲來海徼更徵朱草生
堂隍百官效職大小序禮樂糺縵以輝煌
日暄雨潤五十載泰階玉燭徵時昌旃蒙歲啓乘青陽
嘉兹人瑞華筵張芝顔松彩列庭右鬱金杜若揚芬香
職供芻秣饜飫久黃髮兒齒隨趨蹌捧流霞觴歌
盛典嵩呼華祝申無疆
(䥷草人)卓四(年八十四)
臚歡賡夏諺偕樂上春臺七紀芻忱久
三霄寶笈開照顔金綵勝接席玉霞杯願挹浮邱袖年
年獻
夀來
(䥷草人)吕五(年八十三)
春色肈盈
仙仗
天光榮被鑾坡華杖刻鳩示養韶鈞鳴鹿惟和果腹賡
難老頌還顔進
萬年歌鵷鷺行餘甿隸
皇恩錫福孔多
(䥷草人)周明(年八十二)
太和春盎及芻蕘白髮欣承
異數邀稽古曾聞隆憲乞恩深能否嫓
熙朝(一)
萬夀祥開五福堂史書佳話邁虞唐華筵宴後圜橋集
更溥
春祺上下庠(二)
(䥷草人)謝仲金(年八十二)
歲序開韶暢
皇仁逮菲葑依春同藿靡被
澤益丰茸夀有千筵積祥真億載逢(小臣)榮盛燕九節
擁仙笻
(䥷草人)韓住兒(年八十一)
洪惟
聖皇斟元撫辰函之如海養之如春海以為
福涵被奫粼春以為
澤豫茂輪囷琪花瑶草大海之珍仙蒲瑞芝恒春之淳
大福備矣五紀方新熙春茂矣千叟來臻
帝錫威儀宴及耆民猗與盛哉萬古莫倫
(䥷草人)張文鑑(年八十一)
聖夀無疆愷澤醲得賡
盛典傍堯封八旬開一韶光洽
萬歲聲三喜氣雝小草榮叨依鳳掖長齡
恩許策鳩笻庠芹池藻寧堪數人瑞輝煌古未逢
(䥷草人)孫國柱(年八十歲)
鳳紀詹新歲
龍光荷
聖朝開筵趨廣陛
賜酒會羣寮砌草依初日衢尊挹大瓢八方同
渥澤一例到芻蕘
(䥷草人)王五(年八十一)
春色何如
慶典隆仙茅紫脱萃豐鴻偓佺上夀松喬舞一體臣民
愷讌同(一)
飲醇人盡上春臺縵縵彤雲向曉開白髮圉臣增
矍鑠
古稀天子賜酺來(二)
(䥷草人)陳三(年八十)
春庭華宴溥耆夀集三霄賤隸欣開袠
隆恩許杖朝屠蘇分上日燈火近元宵薄海榮
敷錫歡聲洽九韶
(䥷草人)馬五(年七十九)
中天際景運春祺普四海晨光飛五色紛郁
彤庭彩
天子錫嘉宴臣民咸夀愷醴醪敷鬱金珍羞薦蕙茞耳
聆笙磬音目覿雕繢綵生平所未經慶積皓首皚
蹌濟隨千叟圉臣虔匪怠拜跪嗤無文歌謠慚並
采敬惟衢祝詞
福夀綿億載
(䥷草人)王九(年七十九)
玉琯呈祥霽景垂仙壺
錫福慶追隨臺添春色登熙洽宴及耆民荷
惠慈華髮共瞻丹禁彩瓊筵欣奉紫霄儀無知無識
羲皇世懋福惟賡
萬夀卮
(䥷草人)盧金(年七十八)
南極星辰麗蹌蹌集衆官知偕滄海内環祝
紫雲端草芥春先到鮐黎齒未闌為蒙芻豢久俾浹醴
醪歡次第芝同彩蒼深松共蟠愚偏親禮樂賤亦
預龍鸞
道大乾坤泰
恩多歲月寬覲
光榮曷似
天子賜還丹
(䥷草人)任黑子(年七十七)
佳節傳柑近春和淑景陶衣冠皆齒序耆耋更年
高雉彩開宫扇猊薰繞
御袍韶光熙
夀宇晴雪潤
恩膏
紫禁開魚鑰
彤庭建羽旄肆筵陳玳瑁舖錦豔葡萄
示惠施葵藿聯情及草茅莫徒歌既醉
寵賚拜嘉叨
(䥷草人)立柱(年七十六)
蓬壺春盎敞
華筵五色鳩扶舞蹈聯珠榜珊珊疇錫九金貂奕奕
數盈千笙簧響遏螭雲縵組綬班承鸐髮鮮何幸
推恩逮圉牧嵩呼同預祝
堯年
(䥷草人)郭思敬(年七十六)
寶座環耆碩如星拱
帝居五霞凝上爵十日逮厮輿尚齒儀文重承
恩拜跪徐野人何以獻惟頌
福川如
(䥷草人)黃庄爾(年七十五)
聖主德齊幬載昌辰瑞紀綏豐萬億京垓
景祚東西南朔同風
夀㝢廓敷禹甸耆英共獻
堯鍾圉僕叨塵班末依光敬頌
延洪
(䥷草人)黃國泰(年七十五)
京尹門前牓示懸近畿次第老人傳嘉辰千叟沾
春宴吉亥
三推舉耤田(一)
兒孫迎送一家歡銀布攜歸笑共看籤寫賤名
天有喜由來國泰在民安(二)
(䥷草人)孫恭(年七十五)
瑞靄護
宸居
恩筵
錫福初寅賓羲仲日亥宇老人書職稱思駉馬年豐兆
衆魚輿臺霑
盛典拜舞樂何如
(䥷草人)馮住兒(年七十三)
律轉星迴春滿郊身隨千叟拜
螭坳萬年康阜依
乾健九㝢融怡叶泰交長養從來資
雨露霑濡何幸及蓬茅
恩光徧地含生意嫩甲敷榮亦觧苞
(䥷草人)路守榮(年七十三)
天馬徠西極春遲苜蓿繁連雲披遠塞浥露上高
原掌圉從徵役瞻
墀幸拜
恩欣榮同小草長沐
惠風暄
(䥷草人)王林(年七十三)
絳霄並慶玉燭均調
德風廣洽長被芃苖
萬夀惟祺作隆周雅鮐耉眉梨逮芻蕘者欣榮草芥仰
近松喬導和鼚豫惟奏衢謠
(䥷草人)謝住兒(年七十二)
向日心同藿盈階瑞騐蓂東風方拆甲南極已占星
玉陛羅黃髮金尊汎綠&KR1641;
恩敷羣拜舞億載慶盈寧
(䥷草人)四兒(年七十二)
律轉三陽斗柄東九衢春旭照曈曈
天家錫福來千叟齊向
瑤階拜舞同(一)
祥敷六㝢際昌期况在蓬萊泛玉巵似海
恩寬慙報稱惟知擊壤太平時(二)
(䥷草人)張三(年七十一)
洪惟
仁夀宇老者
聖人安自念馳驅賤欣逢禮數寬芝田榮秣馬閬苑聽
和鸞際此申臚祝應知曠古難
(䥷草人)黑色(年七十一)
化日優游化宇深禮年嘉宴賁
綸音中林漫笑丁丁韻也繼康衢擊壤吟(一)
金爵觚稜瑞色凝欣逢羞耉百司徵草人敢似周
官職身到
丹墀得未曾(二)
(老民)郭㷍(年八十五)
聽老民歌
大清自民屬有生天下久太平田幾頃菜幾稜瓜蔓
引架豆縛棚日出而作日入息餘糧棲畆家添
丁牛領犢齕草喌雞喔喔雛啾鳴八十餘年不聽尨夜
驚織布暖勝繒麥飯軟勝秔春社冬臘比鄰老幼邀
且迎昨者鵲噪簷曉聞里正歡呼聲乾隆五十年新正
皇帝大開千叟宴京兆府帖首列老民名問何謂叟云
是老人之通稱上自宰相下及農商工自六十七
十以上咸集於
帝廷老民無知乂無官職何以受此格外之
恩榮東鄰理襟帶西鄰整冠纓北鄰𨗳前路南鄰相送
行天開日朗
紫禁城玉階列坐亦弟亦兄盤肴疊至私問答不能
但叩首謝
恩萬歲聲歡騰拜舞領
賞歸兒孫迓柴荆詰詢欣羨出至誠共祝我
皇帝萬萬年康寧老民年年歲歲五穀皆豐登
(老民)謝惠(年八十五)
野老邀
天福欣瞻榜
詔黃一時同受賞近者得觀光早覺春陽暖親擎
御酒香從兹霑
聖澤億載願為常
(老民)錢玉潤(年八十五)
蹕途春省拜
鑾輿畿甸頻邀秸&KR1469;除久幸含餔歌
聖澤欣教釋耒列朝裾枌榆歲月符恬養尊斝
光華洽燕胥芹曝敬將天保頌康衢野叟紀
恩初
(老民)王國興(年八十四)
福疇敷錫
古稀聖麗正中天懸夀鏡化宇同躋八表寬農祥仰叶
三登慶黛耒年年
帝耤耕杏花影裏乳鳩鳴每從繡壤瞻
雲日親為茅簷課雨晴熙熙樂歲盈寧共臺笠東郊亞
旅從扶杖春秋醉社醅含餔朝夕歌豳頌莞席瓊
筵
天上開田間
優許老農來獻芹恭效三多祝鞠&KR0957;歡承百福杯
(老民)李邁千(年八十三)
耆瑞韶華旭景和老農欣得列朝珂豳風圖裏稱
觥祝春酒筵前擊壤歌
黼座斂敷長樂夀茅簷耕鑿浹熙和銀牌鳩杖身親捧
禮較虞庠沐
賜多
(老民)王進玉(年八十)
風吹香露繞金鑪黃髮聯班拜
賜俱夀宴宏開
恩浩蕩(老民)何幸飫
仙厨(一)
年時拄杖出柴門桑柘隂中據席尊自此歸家入
春社敬從鄉里頌
皇恩(一)
(老民)莫鼇(年八十一)
曝背日初長春風徧八方年高身亦貴
恩重福難量但愧謳歌陋先求禮數詳南榮望南極人
道近
龍光
(老民)龔貴文(年八十一)
里居依
輦轂熙熙還皥皥作息勤三時歡歌少而老田家豈
不苦所樂在安飽長荷
皇仁深養拙不求巧欣逢開耆筵推
恩及華皓咫尺便瞻
天渥賜得珍寶
膏雨無不滋欣榮及小草
(老民)孫世琇(年八十一)
螭陛春遲曉漏聲仙班高會列蓬瀛瑶籌十屋頻添
算酒醴當筵拜
賜榮(一)
條風吹暖上珠竿四海人騰
夀㝢歡勝引鑪烟縈碧篆
萬年長此進春盤(二)
(老民)李天爵(年八十)
春祺宏錫福華讌敞彤扉花影濃移仗爐香馥繞衣幸
叨從國老喜見霽
天威草野
恩何紀惟知往牒稀
(老民)盧從民(年七十九)
一垡深犁一稜秧田家二鬴瓦盤嘗三更餵犢籬邊
草四月牧蠶屋後桑五角六張成喜事七人八穀
兆嘉祥
九重御宴沾
恩大十倍豐年早納糧(數名體)
(老民)潘在田(年七十九)
九醖傳中使千珍出上方承
恩同有慶祝
嘏本無疆芹獻羅松牖葵傾仰栢梁生依畿甸邇
雨露近天光
(老民)吳思問(年七十八)
彩霞百道繞蓬萊
聖澤如天慶宴開砌集星班祥炳蔚筵臨
羲御福恢台夭喬盡是依
天養鞮譯都緣就
日來萬國頻年邀粟帛百齡上日泛尊罍英芝耀色餐
三秀蓂莢舒英溥八垓豈待金泥兼玉檢
聖朝真瑞錫耆鮐
(老民)劉啓瑞(年七十八)
大衍符昌運
恩覃九㝢中椒蘭叨法饍葵藿切愚衷綺席耆英滿茅
檐樂愷同一從霑
渥賜暮齒感春融
(老民)劉殿臣(年七十七)
杏花尚未開菖葉尚未青春耕未忙春酒馨昨日
屠蘇後幼齡今朝健步趨
皇廷隨班拜祝
南山夀凡百應先讓南畆上幸
祈穀龍見
雩但見
皇心為民厚民以高年鼓腹嬉
皇躬長厪行三推又聞來月辛亥吉盛率保介瞻
庖羲
(老民)齊世倫(年七十七)
聖主推恩雨露漙引年行慶萬方歡自慚朴野無知識
但覺
天家禮數寬(一)
桑麻黍稷一村村耕織圖成保赤
恩從此定須添畫筆老農身向
九重門(二)
(老民)蕭文炳(年七十七)
綵旭升東瀛芝雲耀南極宏開介夀筵高敞神仙
域民為褦襶儔稼穡有常職倏辭綠野中敬在
彤墀側司徒昔掌教養老列保息不聞親見
天稽首近契稷禮寬
恩愈厚齒長樂無極試獻田間歌式穀祝
萬億
(老民)胡信(年七十六)
遊
聖世占農祥此星煌煌在東方斗杓指之開泰陽永與
南極連輝光年豐人夀無不足吹籥歌豳滿茅屋
一朝朝
天預頌祝歡聲處處騰樵牧小民生年七十六年年歲
歲邀
天福五風十雨時往復慶綿長不待卜
(老民)盧清臣(年七十六)
巍巍
神聖君造福同高天
萬年奠四極耆夀徵羣仙
鴻恩敷億兆
丕冒無私偏民幸畿甸居策杖隨三千豈復知賤微上
與官階聯拜呼效祝
聖雖樸當遙傳
(老民)張忠吉(年七十六)
百族淳龐萬國偕泰鴻調氣被無涯人依
北極占南極象叶
堯階正泰階共識夀多惟斂錫不知名賤亦班排古來
縱數枌榆社何似蒙
恩入禁街
(老民)王良材(年七十六)
暖律藹荆扇春風播
紫微稱觥榮
帝賚扶杖念民依朵朵祥雲集家家彩燕飛身如近暘
谷獨早受曦暉
(老民)徐務本(年七十六)
七月流火豳風詩七十二候循環推春鶊秋蟀遞
膢臘東風解凍今其時我
皇惠民念微物恭聞
睿詠揚天慈天時未及運回斡先天有旨昭昭垂(小民)
隨時老耕鑿日受
皇眷誠何知遭逢
盛典又
錫予傳酒捧杖觀威儀高筵既醉謝
渥賜祗覺夀㝢皆龐眉臚歡騰歌豈備述擊壤惟進田
家詞
(老民)王克欽(年七十六)
瑞雲凝瑣闥珠榜集簮裳喜得偕華髮相隨捧
御觴春祺歌有慶
聖夀頌無疆幸竊長庚曜欣承
北極光
(老民)任兆基(年七十五)
皇仁暢蠕蜎
慶賚承漿醑八闥集童顔四瀛皆
夀㝢人徵中上夀世越遠近古顓愚本無識
光被依多祜憶從少壯來醉飽偕率土西濛赤縣同南
極黃星聚環跪頌無疆二儀輝
藻黼
(老民)沈國經(年七十五)
歲陽在乙暢春膏人仰
天階綺席高聞說華胥開
夀㝢親來蓬閬會仙曹
恩垂草野開蓮漏風動階庭響玉璈正是昇平遊化日
聖皇萬載庇神臯
(老民)劉豹(年七十五)
上瑞
熙朝集春風瑣殿開萬方朝
北極千叟萃中台鶴髮羅瑤席酡顔映玉杯歸應耀閭
里曾飽
御厨來
(老民)牛從德(年七十四)
重霄璀璨紫烟霏皤髮連羣捧
御闈
五代祥欣同
國慶
萬齡仁更切民依耄耆有象徵人瑞草莽無知被
德輝渥宴自天新歲月恒歌蕩蕩復巍巍
(老民)趙愷(年七十四)
天之高也民則戴之春之温也民則被之年逾七十無知
無識宴
賜三千如淵如天伊三千人積廿萬歲在億兆中其數
莫記
天子賜之少懷老安乂增
賜之玉醴金盤
闕庭峩峩華筵馞馞仙杖捧歸
皇衢四達逢彼姻婭話於家人
帝夀億載福禄來申
(老民)魏泰履(年七十四)
高廪三農慶謳歌頌太平
聖心宏樂夀曠典逮耆英人識詩書耨家傳禮義耕黃
冠歌草履
紫殿奉珠甖歲月
軒皇賜閭閻綺皓并遠聞周粟帛邇得聽韶韺仙酒千
筵遍祥雲五彩生從兹扶綠杖枌社話
恩榮
(老民)王瑞(年七十三)
帝心優庶老盛宴與嘉辰花蕊芳林曉波聞太液春力
田霑玉饌頌
德捧香醇解聽昇平樂皤顔草莽臣
(老民)劉自玉(年七十三)
聖恩仰戴
天高厚飲和食德安隴畆玉燭調時擊壤嬉春臺登處
含餔久
綵仗省耕
温霽曕
綸音賜復便蕃受星拱欣占農丈人社酺竊擬鄉祭酒
恭逢
優老張韶筵覲
光仰列三千叟寶甕芬氲酌露英仙笻璀璨䥴瓊玖願
將里諺祝筵前真覺豳圖開
座右
(老民)李永祺(年七十三)
泰運春開日
天恩賜福祥長筵開雉尾庶老荷
龍光饌飫仙厨美壺斟玉瀣香
殊恩稠疉遍瞻拜頌
陶唐
(老民)劉萬魁(年七十三)
四海内幾百家子孫曾元衍瓞瓜建坊銀迭聞賞
百歲有餘輝楔牓飫粟肉被黃絹月正元日
皇恩徧
聖神天子五十春凡厥有生皆夀人夀而康夀而富養
之教之優禮之莫非
天子之所予
上天生人都畀以夀善則迎祥明神所佑民愚無知洊及
黃耉獲趨耆筵以釂以侑始知
化育之深仁統乾坤内皆
在宥歌
盛典拜階庭安生樂業成大瑞年年
錫羨乂添齡
(老民)劉興朝(年七十三)
耆筵練日開
乾清椒花柏葉晉兕觥侑卮下逮康衢叟圖繪寧推
洛社英社甕村芻醉豐樂何期
九陛聯酬酢服疇食德紀樗齡就日曕雲添爵躍
三殿春風挹
霽温歡歌
帝力復
天恩茅堂曝背同亞旅萬歲千秋祝
至尊
(老民)白世瑞(年七十二)
帝澤慶寰中編茅
錫福同八紘咸輯玉
萬歲共呼嵩眉夀春先集頤愉歲愈豐華筵駢
賚錫扶杖覲
宸楓
(老民)鄭作通(年七十二)
三殿筵開廣
惠慈田間老叟慶班隨書陳康樂圖豐樂
澤普春祺洽夀祺耕鑿幸教依繡甸淳和喜得奉金卮
擊轅擊壤音慙雅拜捧銀牌切向葵
(老民)秦志(年七十二)
懋典洪開瑞旭升自田間至
玉階登頌陳天保民之質班殿耆英夀作朋
帝以敦龐敷宇宙人將淳厚答
升恒丙丁見處三千合甲子書來四百增尊設
中衢超酺酌禮崇貳膳飫肴烝年年鼚舞
皇仁徧豈僅豳堂兕載稱
(老民)楊萬年(年七十二)
聖人御宇薄海昇平
敷錫百福咸荷
生成懋舉
盛典讌集耆英鶴髮鯢齒三千數贏東方桃熟南極星
明日麗風和春光載榮
彤階率舞皓首稱觥載誦衢歌式和鳳笙
(老民)陳珩(年七十一)
耕鑿優游頌大田綴行欣得與耆筵
劭農普衍倉箱慶藏富頻欣藁秸蠲寰宇夀祺增似海
聖恩恬養拜如
天署名喜得同華祝稽首螭坳上
萬年
(老民)朱堂(年七十一)
玉衡杓建青陽始毓大蔟宣和旃蒙
錫福
聖夀億齡耆氓比屋聿安耕鑿長慶土穀今至鮐顔得
參瑞籙露浥吉雲輝騰建木漿醴斯飫樽疉有馥五
慶三矞臚歡
晬穆
(老民)王永富(年七十一)
五雲深處奏仙璈蓬閬春温
賜玉醪勝似瓦盆春酒熟飲教亞旅各分曹(一)
惟有田間樸茂多偕來
華闕仰巍峩五風十雨年年慣樂夀歌聯豐稔歌(二)
(老民)王德純(年七十一)
聖德溥泰階平和氣洽春風生禮秩秩樂喤喤國有慶
逮耆氓
錫宴敷嘉瑞臚懽飫夀觥(小臣)榮附三千叟衢壤歌偕
華祝賡
(老民)徐祖佑(年七十一)
九重昭曠典優老逮朝鮮赴
闕三千叟瞻
雲咫尺天春韶添翠琯瑞露滿芳筵編戶均叨
賜稱歌祝
萬年
(老民)陶孝斌(年七十一)
條風扇瀛洲禔福被寰宇洪惟
古稀聖登三更咸五樂夀覃
皇風熙洽躋淳古朝列多芝眉
恩禮逮蓬戶甘膏汎衢尊白粲
給神庾與宴皆彭佺
金門即元圃
天顔和且温法曲南薰譜太平躬耕桑
異數欣同普抱甕知俯仰承蜩愧痀僂抒誠獻芹曝既
醉乃軒舞
(老民)莫家魁(年七十一)
角亢聯翩表夀星訾娵六日
賚喬齡璣衡斡運三階正直邁尊盧軼大庭
襏襫鎡基頌有年康寧為圃福為田生成都是
天家賜億萬鴻圖
夀㝢懸(二)
(老民)楊生(年七十)
帝德眷喬齡如春
錫嘉宴醴觴載露醑璚錦披霞燦生成仰
天地耆耉及郊甸
有慶積寰瀛為基達愚賤知識康衢氓
福夀華封衍留甘鼎始調餘慶雲常煥枝榦接鴻濛容
成詎能算
(老民)翁樂諺(年七十)
夀人閱歷比人多敬上吾
皇至治歌日月在天光有耀江河行地海無波含生盡得
喬齡
賜尚齒還徵綺席和獻歲迎祥開玉律隨班叩首醉顔
酡
(老民)張樹仁(年七十)
璇圖啓太乙
嘉燕洽韶春何幸
恩綸被恭沾湛露新年華齊絳縣耕鑿隸齊民稱兕風
堪繪依葵
日最親
賚頻邀粟帛
詔許殿簮紳歡捧銀牌重欣擕鳩杖珍茅簷深雀躍草
野荷
鴻鈞擊壤還參雅謳歌
聖化淳
(老民)許士亮(年七十)
瑞旭初開慶
賜酺三千黃髮飫仙厨階前拜舞春雲麗齊效嵩山
萬夀呼(一)
駢闐
敷錫洽春祺不數成周湛露詩
慶衍蘿圖膺
景貺
聖皇萬載
德為基(二)
(老民)劉永(年七十)
曉聞鳴珮玉珊珊麗歲先春淑氣還華髮羣工分
鷺序龐眉庶老與仙班占風課雨勤
天鑒望日趨雲近
聖顔今日
御爐香篆裏欣陪鶴侣頌
南山
(老民)韓邦賢(年七十)
錫福純麻被承
恩嘉宴叨星騰南極麗垣拱
北辰高春釀斟雲液仙鱗膾錦刀田歌不成調也染鳳
池毫
(老民)梁從賢(年七十)
旃蒙獻歲韶陽新恢峩峩
彤庭綺席宏開連羣接武同覲
鸞階滋濡
湛露饜飫新醅
聖帝優錫恩溥埏垓百年長養齒髮鯢鮐敬守蓬葆日
藝蒿萊榆齡溢望福衢春臺從搢紳後次序瓊瑰
晬穆
天表光榮上台醲華春永耆宴追陪惟知擎跽頌
萬年杯
(老民)項萬年(年七十)
玉燭調春協氣宣
恩周耆叟宴三千共欣瑞萐承
堯膳齊慶薰風洽
舜絃
錫福已看覃薄海受釐端合紀中天賡颺更切稱觴頌微
賤名先兆萬年
(老民)王德夀(年七十)
生為太平民民愚何所知但解飽喫飯裋褐以為
衣子孫得長養風雨樂順時不識不知者正如康
衢詩側聞諸道路幸生在郊畿
天子愛小民恒為衣食思入冬盼雪澤未旱望雨滋占
星候雲霓
乙夜衣常披章騰
御座置
詔詢驛騎馳正供及歲漕五次
蠲普施或有偏歉告牛種利耘耔長賑復加賑萬萬國
帑糜三皇五帝來未聞若
今兹小民生
盛世歡樂不可支田多大有年飯白霜流匙前村老
翁嫗曾孫乂抱兒一日復一日不覺臻耄耆幸來
沾
恩宴老伴聚
彤墀果腹大官膳卅兩懷朱提歡頌慚草野欲言拙
於詞惟祝
萬萬年
恩德身被之
(朝鮮國陪臣正使)李徽之(年七十一)
春回夀域物熙熙
五紀光臨福履綏
惠澤廣推千叟宴
慶庥爭獻萬年卮
堯蓂日月垂衣地
禹貢山河集玉時身惹
御香同内服欣聽管籥頌
恩私
(朝鮮國陪臣副使)姜世晃(年七十三)
勝日
金宫敞
御筵
熙朝歡慶入新年
七旬遐夀人稀有
五紀光臨史罕傳宇内羣生爭蹈舞樽前千叟與周旋
小邦賤价躬親覩還報吾君共祝
天
欽定千叟宴詩卷三十四
(臣)允祁等謹
奏為恭謝
天恩事欽惟我
皇上
健叶乾元
光符恒照
太和醖釀四瀛共樂恬熙
至治馨香
五福聿昭敷錫夀如君奭垂紳者半屬耆英人樂陶唐
擊壤者時逢野老不知不識淳風日習於華胥可
詠可歌
醲化實超乎疏仡蓋自我
朝之啓運會合貞元洪惟
聖祖之當陽
澤覃翾蝡皇春帝夏經
三朝培養之餘卿月民星均一氣陶鎔之内沃土之發榮
有力松柏多蕃
恩波之滋溉無涯鯤鮞易育時和人夀幸逢極盛之年
治定
功成乃舉非常之典丹臺註籍姓名炳列于琅函黃髮
聯吟萹什長鐫于金版至今日傳為盛事恒溯
前徽惟我
皇曩在沖齡親逢嘉會
含飴有喜一堂而
聖
聖相承刻玉延禧
三世而
心
心遞授當萬象蕃昌之後更被以慈祥際九州清宴之
期彌加以愛養天和感召疉致庥嘉民氣懽愉咸
歸仁夀兒童竹馬四民各長其子孫耆老銅鳩百
歲頻登于章疏優游化宇幾忘太昊春秋沕穆淳
風惟記唐堯甲子週而復始循環開大衍之圖合
而居中推筴紀旃蒙之歲體元惟
聖書無逸以延年申命自
天詠宜民而受禄
七旬勤政信知
夀考惟祺
五世同堂是曰
康彊逢吉惟
皇建極
道隆而諸福來同與物皆春
恩溥而庶民用錫爰徵舊制式開尚齒之筵乃
命新正特舉禮耆之會朔逢辛亥適符絳縣之
高年日紀丙辰恰合
黃軒之初歲律吹葭管應協氣于三陽瑞驗蓂階抽仙
莖於六葉
蒼龍闕迥鴻臚𨗳朱邸之封白獸樽陳閣使引黃扉
之老九官備位序卿士之崇資四岳分行任封疆
之重寄雁行綴列武階駢立乎文階鮐背扶擕末
秩追隨乎華秩雪明白髮佩鍵參控鶴之軍草映
青袍鼓篋有囊螢之士列百工於六職匠氏不遺
生九穀以三農村翁亦逮十洲路近兼徵海客於
東瀛五色雲高同映星文於南極絳霄春暖度日
景之遲遲
紫殿晨開仰
天光之穆穆先親先貴身依
黼座西東序爵序年席接
彤墀左右華茵重疉但看錦繡周羅廣樂鏗鏘兼見
魚龍曼衍
天厨饌玉分餐佛界之香神鼎烹雲飽飫仙人之膳加
籩示
惠侍衛擎盤
賜酒蒙
恩
皇孫執斝壺寧百福酌北斗以連醇人效三呼祝
南山而稱慶夀星叶瑞角亢絢采于瓊霄
睿藻飛文奎璧連輝于
寶刻如意帶天花之蕊宛轉隨心牟尼貫寶海之珠勻
圓入掌紅藤扶老未輸藜閣之光紫毳袪寒絶勝
蟬冠之珥氍毺充篚織皮來自崑崙吉貝輸賨緝
羽貢從溟渤七襄組織絲絲出天女之工四寶璘
㻞事事擅文房之勝鐫文九字共看捧出精鏐委
佩䨇垂更喜
錫來鞶帶至於未題仕版而耄耋之已登亦容親謁
天閶得金繒之均賚自國老達于庶老義取兼收由大
臣逮及羣臣
仁同一體地天叶泰欣
帝道之光明宴樂占需因人情之悦懌歡心浹洽同游
夀㝢之寬喜氣融怡共頌
春祺之渥蓋五十年幾經長養
雨露霑濡斯三千人俱荷帡幪風雲際會化成
久道自然福驗康寧運值昇平乃使物皆昌遂老成嚮
用朝廷昭平格之符耆舊熙遊草野有期頤之慶
處處松喬之伴侣何待茹芝人人園綺之衣冠無
須餐玉後先繼軌惟
孫謀
祖武之重光古昔無倫實帝典王謨所未睹洵哉
矌典允矣
鴻規(臣)等幸際
昌期久承
聖澤質同樗櫟資膏潤以回春老比駑駘叨秣芻而能
步舒長化日桑榆之景應延温煦
恩光葵藿之心倍切齊歌
寵錫音如大海潮音願祝
福綏數似恒河沙數乾坤翕闢周回納甲之干支風雨
和甘涵育逢辰之草木溟杯嶽豆遇乙歲而重陳
松棟雲軒偕三光而齊耀書隆儀于金匱迥超乎
七十二代之功紀
聖夀于瑤圖遠逾乎萬八千年之數所有(臣)等感激歡
忭下忱謹率同官員兵丁耆民等合詞繕摺恭謝
天恩伏乞
睿鑒謹
奏
