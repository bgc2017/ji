欽定千叟宴詩(乾隆五十年)
卷三
預宴六十五人詩八十一首
(内閣學士)伯興(年七十三)
古稀天子夀八垠新陽紐丑鬯柢根三千虔寅皤髮温
綵勝剛夘耀銀旛日紀在辰六英暄龍集維已景
耀繁拜趨從
午門端門
乾清軼未央含元
巽命重申錫夀尊大小二酉隘莫繙攀金屈戍頌
帝恩綘縣識亥何足言(十二支體)
(内閣學士)塔彰阿(年七十)
久隨蘭署仰
楓宸更沐
堯天雨露均曠典引年稽古少清班奉職荷
恩頻歡依鳩杖人為瑞慶洽
龍光澤是春兩世耆英榮盛會(臣父大學士嵩祝曾預康熙年千叟宴今臣復)
(蒙逢兩)(恩叨列耆筵世受不勝鴻庥茂典誠為異數榮感)八千紀歲頌
靈椿
(内閣學士)趙鍈(年七十)
薇省深嚴地樗材奉職疎春韶新闓洽化日共舒
徐
丹地榮傳斝清班點佩琚我
皇無量夀貝葉萬年書(臣現充清字經館提調官)
(資政誥封大夫)尹均(年七十一)
紫氣躔斗星陳天
鳳樓晴擁彤雲鮮
天子萬夀衆稽首厖眉千叟來駢闐鹿鳴魚藻讌愷樂
六漿在斝珍在籩
嘉會千載乃一遇金鏡高矚丹階懸慶添繞
膝五世備
笑撫瓜瓞方緜緜此事軒農所未有扶杖拜祝環羣仙
(微臣)舊列鳳池籍(臣)子復侍
螭坳邊仰叨世禄荷
紫誥更喜擘脯陪
恩筵詩人有語(臣)謹述受天之祜於萬年
(原任鑾儀衛漢儀使)李文英(年六十八)
堂陛聯嘉宴冠紳集大年正逢春似海共祝
夀如天瓊液分仙斝芳茵接
御筵玉階千叟聚金奏九歌傳地本同壺嶠人
如列羡佺螭頭羣接武鶴髮共隨肩衰質慚蒲柳
微才愧把楩節叨專閫重秩忝奉車遷(臣由湖廣總兵内用京職)
雨露鴻鈞渥林泉小草鮮(臣以年老蒙恩賜休)臚歡重拜手盛
事紀瑶編
(内務府大臣銜上駟院卿)討住(年七十三)
春風浩蕩開天閶江海日麗迎歲芳
渥恩夀人更夀世瓊筵湛湛稱華觴
天家饌多珍且旨周官膳夫臣職當萐莆生厨覩上瑞
豈惟滋味調隂陽五十餘年效趨走(臣在十膳房行走五餘年乾)
(隆四十七年蒙高厚恩賞給内務府大臣職銜恩施益增慶幸)欣逢
嘉會陪冠裳珠連玉燭雲五色鈞天樂奏諧宫商肩隨
黃髮諸老後
彤廷肅拜聯班行蹈舞
聖世醲化普羣生澍濡
君恩長
(内務府大臣銜熱河總管)永和(年七十九)
瑶光敞韶序
錫宴啟令辰俶慶當始和
懋典浹上旬寰㝢協氣播品彙光風新我
皇古稀聖在位皆耆臣積算紀甲子還丹度庚申鳩頭
玉杖高鶴髮瓊筵親(臣)昔厠匡衛列校環勾陳曠
職感
優典樗材尚冠紳
仙莊拱上塞
鸞輅年年巡壺天奉管鑰汎掃依
玉宸山光稱萬夀花蕊符恒春瀼露得沾被小草戴
大鈞曼倩笑割肉(臣)今荷兼珍紀
恩詩思窘詰屈語不倫願將蟠桃實持獻同莊椿
(原任内務府總管品級武備院卿)西寧(年八十二)
鹺政曾經佐度支何期遲暮荷
恩施官陪
内府容聯步宴錫
中厨幸捧卮千載
隆儀垂典册九成大樂譜聲詩逢春柳質都忘悴向日
葵心本不移劍外執殳思少壯(臣曾隨征金川)階前扶杖
待期頤無疆
萬夀咸稱慶颺拜深慚獻
玉墀
(一等男)劉沛德(年六十)
薄材舊隸
飛龍籍
盛典新承
紀鳳年錫羡有符開寳檢蕃釐多幸沐
瓊筵淳母競奉
堯厨箑鈞奏親聞
舜軫絃日啟三陽雲糺縵風和九宇鶴翩躚
絲綸共慶
恩稠疊蔀屋齊徵福曼延世賞殊封糜玉廪近
光欣得伴彭佺
(一等男)陳隆(年六十四)
湛露賡周雅横汾陋漢歌爵慚居五等祝願獻三
多拜
賜階鵷鷺分班領鸛鵝榮騎龍廐馬銳執羽林戈皓首
陪
恩讌陽春播太和駑駘還可策壯志未蹉跎
(一等男)吳文燦(年六十)
歲德辰居已時乘斗建寅宇開八埏夀臺啟六蓂
春
至德璣衡耀
醲恩造化均三霄卿靄積雙闕瑋璆珍共貫松筠茂同
霑
雨露仁貞符偕長養
淳化荷陶甄竊禄膺瑶爵依光近
玉宸霞觴欣拜舞效祝遍垓垠
(原襲三等男)四格(年六十八)
帝城和氣動青旂曉禁風迴
賜宴時獻斝共瞻
雲日象盈廷齊暏鳳凰儀舊膺蒲璧蒙
函覆喜並茒簷樂皥熙六十八年虚豢養蠲誠拜首頌
春祺
(浙江衢州鎮總兵)賈魁武(年六十四)
自昔成鳩道洪暉萬八千提釐頻受筴
錫福特開筵集闕鮐耆會趨朝鷺序聯需雲占易象湛
露叶詩篇綺席分曹設芳裀
賜坐便飛鳬咸彩履飲兕到華顛重鎮三衢忝
醲恩九㝢宣遭逢誠異數忭舞祝
羲年
(浙江處州鎮總兵)明安(年六十二)
天皇御世錫純蝦地負海涵趨
扆黼風后握機(臣)職司雲需宴樂陪儀舞
龍德剛中萬萬年虎觀列儒勤講古蛇耀靈珠蠵貢圖
鳥紀以來祥未覩(握機陣體)
(山東登州鎮總兵)馬如麟(年六十八)
雨露周霄壤淑景春際孟筵高叟三千仙桃應芳令懽
然友期佺
恩詔許行慶
旨申詳
舊典帟張儀衛盛勾陳良夙懷耼彭更迭映勉成祝
萬章載充
虞廷詠(人名體)
(山西太原鎮總兵)福敏泰(年六十二)
閫節分三晉樗材荷總戎年逾花甲外
恩近日華中列坐金章並行杯玉饌豐春韶千叟共
仁夀萬方同嘉會陳繁露昌辰告協風今朝陪鶴髮
仙籞接羣公
(廣西左江鎮總兵)薩郎阿(年七十一)
仁徽義軫高以張君宫臣商民角事徵引以長有
姚氏帝撫此五絃垂衣裳坐見幽冀并營青兖雍
豫徐梁荆揚十二州民夀以康維時尚有有苗頑
弗良格之七旬兩階干羽方洋洋伏惟我
皇五十年來一德久道超虞唐曰雨而雨暘而暘兢兢
業業繼繼繩繩法
祖承
天保兹恢台日以昌甘醴芝蓂一一應節呈嘉祥
詔頌今春孟陬六日吉重舉千叟宴之
舊章觩觥稱寮友
珍賜出尚方闕下與者三千人有奇海内衆庶黃耉鮐
背知幾萬數良難量養老典古有淳熬淳母炮漬
擣珍為熬糝肝膋之周詳未有内外文武大小臣
工下逮農工匠藝遠至東瀛北溟之屬咸得拜手
稽首瞻
天閶(臣)以介胄伍健飯備職鵝觀貔貅行所轄嶺南西
道屯苗疆知其種類則猺獞𦍕狪㺜狸&KR2628;猀犵犺
黑玀白玀與獠狼岩栖谷飲莫不懷
德畏
威以嬉以遊仰
化光况復寰海八寅長養敦厖之黔蒼以是徵我
皇萬載一德久道超虞唐
(四川重慶鎮總兵)馬鎮國(年六十四)
旭日耀閶闔騰輝麗飛甍華筵次第啟濟濟羅耆
英
豐施不擇物鉅細皆含榮歡陪百寮後列侍依承明六
膳出翠釜
萬福詠兕觥祥颸遞仙樂縹緲鏗咸莖顧慙樗櫟質荷
戟來邊城守官歷秦蜀稍建專閫旌(臣自甘肅行伍蒙恩)
(由潼關營副將陞授今職)
天威暢遐域仁鏡函光瑩笻竹萬里貢蟠木三章賡慶
兹夀曜朗獲申寸藿誠雲天叶燕衎兒齒聯簪纓
恩波世沾被六幕欣化成陋彼中和樂虚流雅頌聲
(雲南臨元鎮總兵)陳大紱(年六十四)
丹禁筵開詠蓼蕭自欣華髮得趨
朝夙參羽衛班行近今忝旄樞節控遥萬里
恩威宣六詔兩階宴語接
重霄祗慚汗馬輸分寸葵祝長霑
雨露饒
(武功誥封大夫)嵩山(年八十)
千
福備
恩延
十一世
五十年問五帝德及九皇篇地孰二萬里書疇三萬編
百九十家瑞瓞巨億萬計衡錢無能名既醉既飽
巍巍乎為大惟
天(一)
叟
帝錫
天佑三階平九宇宙上叙垣潢下逮澤藪百四十餘年長
長而幼幼東西&KR1633;日窟月朔南衡星弧宿介春祺
乾清筵啟合萬國奉
一人夀(二)
宴
綏祺
錫羡
聖繼
聖旦復旦物與長春筵開霄漢甘冽
帝臺漿芬苾
堯厨膳
尚方珍綺百朋樂府韶鈞九變拜手稽首而颺歌太
史氏奏夀星見(三七一字至字體)
(穆坪宣慰司)甲勒參納木喀(年六十一)
卬籠關外奮
天戈荷甲而今盡荷蓑笮裏燒畬鹽汲井一聲聲唱太
平歌(一)
萬里星馳祝
萬年蠻司也許入班聯金漿玉醴霑
恩渥王會圖中盡列仙(二)
(奉國將軍)宗室德敏(年六十七)
椅桐吐春蕤分輝自若木幸逢
聖華敷雨露得滲漉屬籍通
金門鞶帶加肅穆豈意葑菲姿仰襲茝蘭馥前年讌
展親行葦承優渥今兹
錫洪釐龐耆介景福奕奕嘉筵開濟濟華茵簇引翼歌
維祺稽首奉觴祝
(副都御史)梁敦書(年六十一)
蓬萊閬風鈞氣函春臺熙熙
恩海涵時五十載徵和甘月六日冠人榖蠶老人星聚
弧之南
崇年錫讌普且湛自王公侯伯子男次逮卿尹羣紱簮
閩耆&KR1274;序希桓譚陪臣海國徠䟃𧽼上夀中夀如
靳驂叟以干計者凡三擘青麟脯仙漿醰金卮
手賜籛老耼鑪煙浮動天蔚藍太和氣與天地參登三
咸五淳治含亹恬楗鞏民弗惔圜橋璧水文瀾渰
四庫秩秩森排籖
五代五福堂潭潭曾元繞座垂髮鬖
盛事罕載彪若談臚歡大酺飲酎酣瑰珍拜
賜盈笈籃捧歸志喜迎傳柑初元旦
詔書慶覃十行下布澨與嵁敷錫黎庶俱樂耽山呼雷
動衆所諳
大德受
命至理探量納九瀛高重嵐(臣)蒙
恩蔭官紀郯父書愧讀芸辟蟫司曹守郡慙試鐔洊歷
大藩滋餗甔南臺譾薄懼弗堪清勤仰
訓珠在頷(臣父大學士臣梁詩正蒙恩賜御書清勤堂額)侍宴
天閶祥雲曇扶杖觀禮書史儋
(大理寺卿)富炎泰(年六十五)
獻歲韶光麗敷天淑氣勻偕登仁夀宇同詠太平
春
鳳詔頒丹闕
龍光錫紫宸弧南星正耀開宴及芳辰(一)
茂典
前庥紹敷仁自
九重太和徵瑞叶
夀愷慶時逢茵席班平墄韶鈞振鼔鏞
升恒如日月長沐
湛恩濃(二)
鶴髮三千叟欽承
詔語温字聞書綘縣
慶益衍璇源合宙欣沾霑微誠矢負暄正逢春浩蕩長
此頌
羲軒(三)
自顧如蒲柳瓊筵坐許陪
蓬山真盛事棘寺愧非才苑植恒春樹人稱益夀杯
拜瞻
天咫尺賡詠獻臺萊(四)
(大理寺卿)藍應元(年六十八)
法
祖耆筵啟承
天惠澤濃八方開夀㝢萬姓祝華封春暖雲霞麗祥凝錦
繡重纖埃慙備列白首慶遭逢(一)
數典隆稽古前謨可具陳虞廷優米廪漢代重蒲
輪粟帛規模舊尊罍禮意親何如今日盛祝
聖慶駢臻(二)
大德蒙
天眷繁禧疊次頒九垓千叟集
五代一堂環瑞繞雲中闕輝增海上山兕觥齊獻
夀並喜覲
天顔(三)
隆儀符造化涵育洽羣心樂愷成嘉會賡歌暢
帝襟鵷班邀福遍鶴髮被
恩深九奏隆平曲洋洋
盛事因(四)
(原任大理寺卿)德爾泰(年七十)
法宫玉律鈞天調氤氲祥靄凝丹霄臣工競賦蓼蕭什
蔀屋亦奏康衢謠
重熙累洽逢昌運臣昔菲材慚淑問好生三有出
宸衷陶育深仁識矜慎
五十年徵億萬年和甘滲漉徧垓埏耆鮐慶集超前牒
迥軼禪通合雒編
(詹事)德昌(年六十三)
乾剛廣
德運文治昭阜康
兊澤布春衢萬載承
天閶離南有老人耀夜呈榮光震旦普
恩慈
佛夀真無量
巽命舉懋典再倍千叟觴坎其䕫鼓聲既醉歌濃瀼艮
位臣所思拜手占嘉祥坤輿宏八維盛仰齊賡颺
(八卦體)
(原任詹事)興桂(年六十七)
我
皇法
祖開華筵千叟讌集來日邊風和日旭
春殿啟翠蓂六莢敷庭前青陽淑氣亘八埏宫梅苑
柳爭芳妍人來
化宇多夀耉于于
帝所儀無愆螭頭列席羅貳膳金盤玉案紛駢闐蓬池
之鯉銀絲鱠長春之酒斟如川
宸章糺縵光瑶璇星景雲慶臨瓊箋柏梁
首出
藻韻和奎鈎氣象彤霄懸(小臣)憶昔隨班聯衰朽猶得蒙
陶甄奉觴連襼歌且舞三爵以退油油然祝嘏如聽嵩
之巔我
皇春秋萬萬年萬萬年自今伊始
帝如天皇臣佺籛
(原任太常寺卿)肅普通阿(年七十一)
太儀斡運
聖人奉若燮成元化翔洽六幕高下際蟠經緯懿鑠上
夀中夀人瑞遞作何數瑞符麟郊鳳閣
帝夀無疆德施溥博
申命引年鋪筵洗爵千叟具來威儀儼恰(臣)忝太常夙
親煒爚恭承
聖華韶簫武籥虞陛周庭衢尊咸酌萬福攸同忭言拊
摶
(順天府府尹)虞鳴球(年七十七)
九衢騰采融春曦風和幾甸民恬熙斂福敷錫荷
聖慈同歡夀愷集
玉墀我
皇膺圖福禄綏金鏡珠囊拓鴻基
化成久道耀兩儀
文德懿爍六合彌南山允協天保詩祚昌
五世榮金枝歲符大衍揲靈蓍太蔟律應春孟時
恩覃八埏溥繁禧
詔頒元日鳳銜蕤法
祖優老
錫春祺叟徵千數三倍之鵷鸞領袖臯與䕫封疆牧伯
萬里期羣工六袠同委蛇歸休重至表宿耆海外
陪隸趨尊彜列坐華髮龐其眉袀兵褐叟次第隨
爰有百齡更上推駢羅人瑞海鶴姿五雲縹緲颺
龍旗金爐烟裊香風吹堆盤珍果光陸離盈案芳
馨大官治仙醖芬潔明玻璃鈞天雅奏竹間絲鏗
鍧鐘鼓鳴參差
宸章璀璨雲霞垂
彤庭賡拜春日遲(臣)職畿輔叨
恩施犬馬之齒承
帝咨
龍光日近湛露滋雨暘應節田間嬉歌聲城市連茅茨
幸際
盛典捧玉卮
醲化渥被來珍竒躬慶箑莆心傾葵惟
皇治本三無私
澤敷衢壤軼姚祁萬年保泰長若斯敬率畿叟祝
聖釐
(太僕寺卿)蔣良騏(年六十四)
芳時初啟物華妍閶闔宏開
賜綺筵碧斝春歡無量夀紫雲晴靄大羅天班隨期耋
都稱叟身到
蓬瀛儼是仙湛露濃瀼歌醉飽鳳麟儀舞
玉階前(一)
天顔有喜溢彤墀慶值
龍光燕譽時奉
敕特宣三夀侣當軒虔晉
萬年卮鑪烟繚繞金盤果旭景氤氲赤羽旗鵷鷺千行
齊拜手山呼嶽頌兕觥詩(二)
(原任太僕寺卿)佛禄(年七十七)
瑞緯中天照八維
昇平介雅捧瑶卮深嚴
秘殿聆仙奏絡繹珍厨荷
聖慈首歲鳳樓新預宴頭銜龍廐舊曾司
賜休曲憫頽齡憊赴局仍教散職宜(臣因年老休致蒙恩著在清字)
(經館纂修官行走)梵筴開圅蓮語淨
國書啟帙墨香披吉祥千佛稱無量貝葉頻繙頌
夀祺
(候補三品京堂)全魁(年六十二)
福曜騰輝萬彙舒紀
恩徵實按年臚曾叨南海中山
命(臣曾蒙琉球恩奉使)長傍仙壺閬苑居校士兩持星使節服官濫受地卿糈
神京卜鎬瞻原近
仙蹕過豐扈仗徐祗媿承宣辜職業未能率屬蹈迂疎
錄瑕猥以隨鵷鷺拜
賜仍然列珮琚夙夜惟寅心似藿生年周甲質同樗欣
逢
夀㝢偕咸若獲預耆筵倍樂胥
澤溥由庚春啟候
恩覃大衍瑞呈初
法
天健自承
天祜
國慶年豐億載書
(三品銜太醫院使)陳世官(年六十二)
(臣)生
堯舜世幼讀軒岐書大德曰生我
皇備太和元氣充寰區大雅歌綿綿小雅歌天保珍庖
玉饌出
天厨不數東方桃實安期棗綺旭麗祥烟飄舞七德樂
大韶奉觴上夀
天顔喜八紘仁夀從今始民無疵癘物昭蘇乃知素問
靈樞皆治理
(奉宸苑卿)珠爾杭阿(年六十八)
㫋蒙之歲春王月淑氣冲融絢瑶闕
聖皇曼夀正陽春大會耆年纘
祖烈光天之下樂夀同
德洋恩普編溟碣禮優杖國兼杖朝典陋祝鯁還祝噎
錦茵綺席羅嘉珍紫霞之杯仙醴設宫鶯苑柳皆
春容近
光次第星辰列奉宸備職愧衰庸一體鴛鸞逮班綴入
參嘉宴許扶鳩文篚駢闐輝錦纈羣臣珥筆摛春
華
三殿開尊榮大耋日高芝蓋瑞靄濃
夀宇春涵慶瓜瓞張筵遠勝大酺樂太和元氣互翕歘
五福堂開億萬年上軼羲軒紀䕫契
(管理圓明園事務)中敏(年六十二)
聖主法
天勤政
夀開億萬延洪五十迴超紀牒三千普廸淳龐
賜福
賜筵
賜杖歌衢歌華歌嵩玉階旅進旅退蒼顔綠髮春風(一)
(微臣)職依
禁苑吉日叨預仙醽瑞應般般靈獸春光煜煜祥蓂
智水仁山
樂夀
高天厚地清寧敬仰
一人鴻慶陶鑄軒轅大庭(二)
(步軍翼尉給事中)常慶(年六十五)
黃樞拜
恩命獻給慙官箴星廬兼翼尉兢惕殊難任自顧罷駑
質竊禄徒侵尋欣逢熙皥日飽
德彌高深蠲租恤編戶萃書羅璆琳膠庠既秩秩棫樸
何森森元辰
錫温綍鶴髮紛華簪燦燦文綺列湛湛醍醐斟
夀宇開六合遠逮東海潯陪臣荷
殊寵俾厠耆艾林鳩扶望
崇闕雀躍鳴歡忱列坐萃千叟獲聆韶濩音拜手歌
九如肄雅附苹芩
(步軍翼尉)法京(年七十三)
彤廷曉景麗青陽次第班聯泛渌觴貴齒千春臚
鉅典開筵奕世廸
前光豐珍瑞果文茵上雪鬢霜顔
御杖旁飫
德相隨齊拜舞欣歌
天錫夀無疆
(奉恩將軍)宗室富察(年六十六)
聖皇御極宙合同春梯航萬國來賓來臣
湛恩汪濊疆理瀰淪章蔀紀元
上夀唯仁超軒軼昊遹歸陶甄祥開歲首景麗三辰夀
宴蕃錫鸞鵠儷陳(臣)附銀潢夙佩裖袀前歲葦宴
餐甘飲醇今兹耆席調鳳擘麟
皇溯水源酈菊泉分
皇推木本衍枝靈椿心祝
萬夀情逾兆民
(奉恩將軍)宗室善志(年六十四)
人瑞先人日需雲敞綺筵
天厨分
御膳
黼座領羣仙
賞徧三千叟
恩深五十年露新歌湛湛
禁籞渥膏全
(奉恩將軍)宗室普政(年六十二)
萬年熙洽
五世怡愉福自
天佑總宙緜區
錫光夀耉象雲五需
慈惠用示典隆頒酺近自宗藩下逮耆儒稱歌行葦共
賦嘉魚月正元日
闓澤覃敷矧兹式燕優渥涵濡懿哉皇哉超牒軼圖
乾符億載皥皥于于
(原任奉恩將軍)宗室忠順(年七十四)
鳳紀麗青陽景運追復旦天上排綺筵夀耉胥燕衎欣
彼鶴髮多入覲魚鱗貫
錫羨廣慈仁海屋籌無算(徵臣)已乞休尚令預華宴有
喜仰
天顔飲爵青玉案弧南斗極明
闕北卿雲爛千秋慶典逢六合歌巍奐
(四品頂帶)宗室穆特布(年九十)
聖德遠超廿三史(臣)曾榮與二千人(癸夘歲宗室于)(乾賜宴清宫)
(與者二千人臣忝在列)前年
丹陛隨鍭矢此日
彤墀伴鳳麟流入銀潢全布潤週來花甲半重新(臣年)
(九十歲)八方
夀㝢環閶闔萬族歡聲溢井闉
詔下瀛濛翔濊澤筵開耆耋捧
恩綸青瞳簪黼排鵷序黃髮梯航次雁臣盛樂雲韶方
奏頌淳風玉燭正調辰册年
惇敘
鴻施溯聯句重瞻
錫句頻
(四品頂帶)宗室元星(年八十三)
衍慶仰分宿海昌符上應弧躔已幸
敦宗授几復承
優老登筵魚藻喜聯鳬藻松年合並椿年
天瑞鴻庥滋至
聖治重光聿宣
(四品頂帶)宗室富臣(年八十三)
重光兩度慶耆筵豐芑
謀詒億萬年六十週增天上甲三千齊列地行仙
聖敷箕福鴻休協(臣)忝宗潢燕喜駢曾荷
展親華組列恭逢養老夀祺延榮叨五豆齡加
錫典懋三雍史載編寧數香山兼洛社幾人扶杖
五雲邊
(四品頂帶)宗室德普錫(年七十八)
卿雲五色輝仙仗春陽晞露融金掌元正六日敞
御筵典重耆年隆宴賞婆娑鶴髮引千行拂曙
天門開詄蕩我
皇敦睦嫓陶唐
天潢萬派春波盎
紫殿曾經式燕來
彤墀更許扶鳩上金虀玉粒足長生宿齒從今更加
長願祝
聖夀與天齊萬方永被
堯仁廣
(四品頂帶)宗室色赫臣(年七十七)
紫微瞻
帝曜翠幄引宗潢座暎松齡古人駢鶴算長
殊恩蹻跂樂
廣澤耉鮐光地浹重瀛海
天周五歲陽雲來方集
慶水木得分祥冠綴青金麗衣聯候鴈翔會同駢譯使
闓豫奉
軒皇蓂莢新抽處桐椅咏雅章
(四品頂帶)宗室明廉(年七十五)
仁風扇九區帡幪仰
在宥斟元飫天和
大德必得夀介啟
錫福筵同聽鈞天奏
恩優無算爵禮行有加豆
聖人真古稀繁祉乃
天授繩
武繼述隆
鉅典我
朝又顧慚宗盟末銀浦環列宿願誦天保詩川增松
柏茂
(四品頂帶)宗室拉禮(年七十四)
玉律琯符交泰
金墀花報長春
垂衣丕育羣物授几還榮老臣衍緒分支潢漢升華趨
步星辰無疆仰祝
萬夀有慶咸欽
一人
(四品頂帶)宗室德增(年七十四)
慶洽天潢釀太和綺筵况復沛
恩波耆年寵遇寰瀛徧淑景韶光
禁近多翠釜山珍欣腹果金壺法醖共顔酡大酺
賜後歡聲鬯不數康衢擊壤歌
(四品頂帶)宗室拉立布(年七十四)
充廷鸞鷺玉琤琮萬歲山光對酒濃始識宫壺仙
漏永霞杯
天上
賜從容(一)
惇敘曾經燕玉墀在宗重得賦桐椅振麟濟濟同
觀禮
五福堂開
聖受釐(二)
(四品頂帶)宗室海金(年七十三)
鶴髮趨
宸陛瓊筵浥
御香冠裳榮四品
歲月衍三皇寳鏡軒圖朗珍符禹範康宗支叨
寵錫南極頌逾昌
(四品頂帶)宗室安和(年七十三)
維
皇建極歛福曰
聖法
祖重光
綸綍傳宣普澤英耆萃止稱觴六日
禮隆醬爵九霄聲聽笙簧(小臣)預邀
寵渥拜手敬效賡揚
(四品頂帶)宗室常平(年七十三)
宸眷朋三夀華筵
錫九重承
恩趨
舜陛分派托姬宗春啟條風暖膏流湛露濃醉歌行葦
句祈耉喜扶笻
(四品頂帶)宗室伊爾圖(年七十三)
夀敷奏長春晝
德音日茂
萬歲
天所佑咫尺垣隨列宿銀潢耿耿榮
天胄(一)
榮耆英際
聖明運符元亨萬物遂其生台階兩兩衡平光聯南極
恩注傾(二)
恩詔言錫祉繁子惠元元廣開兮
天門日者天氣宴温萬方同慶霑
堯樽(三)
慶歌詠
緝熙敬超軼前聖
重巽以申命三千同姓異姓夀祺亘古于斯盛(四至一字七)
(字體)
(四品頂帶)宗室永玫(年七十三)
行葦詩歌酌大斗酒醴維醹祈黃耉三王養老皆
引年九疇敘福一曰夀
聖朝曠典欣特頌依古以來所未有推
恩四海為一家作朋三夀合千叟需雲溶溶垂綺筵式
燕衎衎侑春酒
皇仁浩蕩徧遐邇如地持載如天覆祚臻久道錫純禧
大有上九自天祐
五福五代衍慶長天保定爾俾單厚愚(臣)派系叨銀潢
本支百世祝悠久肆筵奠&KR1356;歡何窮願介維祺拜
稽首
(四品頂帶)宗室巴哈(年七十二)
曉色觚稜靄霽華瓊筵蹌濟泛流霞星臨觚角辰
占夀日啟陬訾禮協嘉萬井鳩扶咸
帝錫千班鶴算與春加
堯仁舜澤兼亭育景慶光中况
帝家
(四品頂帶)宗室清福(年七十一)
涓流衍派綘河分
慶裕祥源仍與雲
盛典更承
天上詔
至尊錫宴軼横汾(一)
寵加冠帶侍鵷班何幸承
恩綺席間砌畔仙蓂凝湛露願扶鳩杖頌南山(二)
(四品頂帶)宗室玉輝(年七十一)
平成際時雍
聖人錫福九㝢同旭華騰曜升當中球枝珠幹一一祥
光籠蘭苕茁秀聯椅桐教胄
命䕫兼敦宗(臣)昔贊厥職闈門書禮欽
陶鎔乾乾
龍德本不息
至尊敷歛承龐鴻雲仍慶衍紀瓜瓞京垓筭積呼華嵩
集千叟之蹌濟開
三殿兮曈曨東榮洗醆嘉禮洽三爵醻酢燕笑通耆年
舞蹈請獻祝
神堯上協
光華重
(四品頂帶)宗室穆璽(年七十)
聖展宗潢禮天開夀㝢祥弧星呈燕喜蕭露沐
龍光鼓萬和風洽登三化日長雍容慶千叟曲&KR0957;進霞
觴
(四品頂帶)宗室萬星(年六十九)
海涵春育
夀無疆
帝祉如天景祚昌
十一世繁軼姬牒三千叟集拜
堯觴
國恩莫報塵禆嶽家慶還欣派衍潢燕譽龍光羣飽
德三多百福頌
嘉祥
(四品頂帶)宗室斐業楞(年六十九)
昇平大典慶壬林耆艾鳬趨拜
澤深律紀初春風正協筵開早旭日初臨
天潢錫爵長承寵人瑞偕榮陪惬心扶杖幸瞻
顔有喜燕胥樂更聽韶音
(四品頂帶)宗室納齡阿(年六十九)
曲臺記禮傳養老曷若雅頌綏眉臻夀考庠分上
下膠東西曷若
國慶萬年協
穹昊猗歟麗日懸中天
熙朝大化成久道
天子萬夀歌無疆
仁恩漸被及四表
詔錫耆齡宴三千集黼藻或綴熊虎班或依鳳凰沼吹
笙鼓瑟羣舞蹈或趨洛中叟或起商山皓飲和食
德皆醉飽(微臣)何所能忭躍奉
丹詔忝分宗派來綘河幸捧金罍上蓬島
上林旖旎春光好如月之恒如日升敬為
昌時頌天保
(四品頂帶)宗室隆吉哈(年六十九)
睦族荷
聖慈引年紹
前烈怡愉扶杖來舞蹈緣墀列大官給法膳酒醴當筵設
鴻臚導盛儀韶樂宣和節
温綸次第頒賞賚均耆耋稽首效呼嵩綿延慶瓜瓞
(四品頂帶)宗室阿林保(年六十八)
紫霄轉龍角春和散八埏璇階寳扇開濟濟耆老
筵鉅典肇
聖祖玉燭調和年
醲化浹累世道裕皇極先至健運不息
聖心體純乾慈讌繼盛事法
祖重光宣率土臚歡洽分支荷
恩聯綴食禮弗殊虔頌行葦篇
欽定千叟宴詩卷三
