欽定四庫全書
欽定千叟宴詩(乾隆五十年)
卷二十三
預宴九十四人詩一百二首
(原任八品筆帖式)札蘭泰(年七十七)
北拱載霄漢佳氣向
金闕五雲起
九重丹陛實咫尺
先朝常宴會羲和流德澤
聖圖天廣大時序遞回斡
霈澤施蓬蒿台星入朝謁日月繼高衢衣冠拜
紫宸仰思調玉燭一氣轉
鴻鈞鳳凰從天來海上有靈槎列宿頓輝光天下今一家每蒙
天一笑所重王者瑞自哂同嬰孩朝班及暮齒風雲際
會期湛露即歌詩日出黃霞映傾
陽逐露葵(集杜甫句)
(原任八品筆帖式)圖山(年七十六)
魚旟衆兆雀角平氣調陽亢消隂爭氐羌屯衛庤
錢鎛邊徼房序鳴匏笙心源溯河黃金色尾閭鬯
海中亹聲箕疇攸叙
敷錫徧
斗車所指瞻就誠紈牛綺馬琛各獻女媧神禹
功疇京兹開耆宴
紫虚上三危露浥三千觥銀漢之支首
帝室壁立文武徠漠瀛章縫奎聚農賈逮工公輸巧離
婁明胃神辭蔬飫珍錯遊河入昴騰光晶三王養
老口佔畢觜蠵卜吉身逢亨曉參漏靜排綺席井
養鼎養同大烹勝鬼臾區跨籛偓更奪韓柳詞鏘
鏗老人星效童者舞錦張杖授鏐鎔精羣臣濟濟
復翼翼敬聆
舜軫宣咸英(二十八宿體)
(原任八品筆帖式)惠保(年七十一)
至誠徵不息
行健祉無疆輯瑞凝庥渥推符
賜福長鳧鷖遵渚陸鳴鸐上臯陽嘉禮宜韶景殊歡沐
寵光雲霞圍綺席景慶聚瑶房匠氏呈能細工官奉法
常(臣前任營造司)雝官九範肅璧沼五材量陛慶瓊筵敞
庭偕玉佩瑲荷
恩章遍錫被
澤醴先嘗秩秩騰歡普賡歌進
夀觴
(原任八品筆帖式)八十三(年七十)
春祺啿啿
皇釐爾鈞奏洋洋
帝貺之雲葉瑞呈三素影桐蕤長蔭萬年枝蓬瀛杯斝
羣沾洽綺角衣冠更濟師何幸散材蒙
雨露玉階鵷鷺得追隨
(原任八品筆帖式)心常(年六十五)
耆年臚
北闕錫宴
聖恩覃蓼彼詩初奏灑如酒正酣蕃釐瞻
夀萬懋典際春三日映金觚麗雲垂翠斝甘開筵均海
嶽在席盡鏗耼拜手抒華祝汪洋
闓澤涵
(原任八品筆帖式)舒明阿(年六十三)
歲月恩波裏風光
禁籞中佳辰叨
法膳異數感愚衷應律三元肇分甘萬國同連墀天酒
渥耄叟樂春融
(原任八品筆帖式)德保(年六十一)
太和景運平三台調元㪺化運斗魁率土首奉春
澤渥唯
仁錫夀天所培紀年大衍舉耆席背鮐髮黃鴻溶來呼
嵩祝華環
九陛跪捧瑶爵分山罍(小臣)庸愚職無似猥以齒甲
叨追陪
雲章炳燭映霄漢敬陳周雅歌臺萊
(戸部大使)和德(年六十四)
聖澤潤羣生燕衎徵喜起耄耋熙
昌朝懽言酌芳醴玉罍信湛湛甘液咸霑被至樂鏗韶
韺聲振包衆美輝煌燭斗極瑞叶雲物紀耆年盛
事多曠典軼惇史承
恩感優渥周詩媚
天子
(禮部恊律郎)何億秀(年六十四)
龍飛五十載紀元協神蓍引年茂古典繩
武徵上儀中朝英英集紳珮
寵賚亦逮羣蒸黎珍廚紛瑞&KR1739;瑶階爛金芝虞書周典
所未覩實超栗陸踰循蜚(微臣)職管磬識樂慚伶
䕫有風入律雲干吕遊麟儀鳳森葳蕤聆音仰
元化歡忭傾葵私虔祝
億萬年同獻長春卮
(翰林院典簿)尹榮世(年六十九)
太蔟聲中報早春簪裾列坐
賜華裀玉階&KR0957;鞠三千叟萬六千年祝
大椿(一)
叨職榮分閬苑華夙從泮水播休嘉(臣由教官推陞今職)翰
林内外皆清秩夀宿文躔碧海涯(二)
(理藩院司務)富通阿(年六十四)
卿雲糺縵接星台春列耆筵
閶闔開甘醴涵濡欽皥世祥飈披拂洽軒臺泰交象
自三階肇需澤
恩隨五福來滋液長流黃露甕
昇平更捧紫霞杯戎亭息警安重譯海宇呼嵩遍九垓
龍節環墀歌樂只象胥駢席詠康哉樂聞儀鳳皆
宫羽人許扶鳩晉耉鮐飲順湌和真幸事熙陽小
草荷
栽培
(子八品堂官)忠武力(年六十一)
聖皇建極懋法
天體健德奮武靖萬方敷文洽四國於論振大鏞
彛訓九圍式精禋契
穹昊降福慶齊稷元春敞耆筵
夀祺崇引翼耄耋偕期頥並荷
尚方食湛露既均霑弧星羣拱
北獻頌厪下忱
聖夀增萬億
(子八品堂官)依里庫(年六十五)
健德符
天行
龍飛位九五五十
聖祚開延洪引祺緒天五地亦五五五合有所萬一千
五百其策
聖人主
五代共一堂是為五福聚
文教追五帝五學辟雍舉
聖人七十五無疆首作覩開筵宴千叟百五翁拜舞剛
柔五方平調劑五辰撫五色現雲物五聲儀鳳羽
(臣)年六十五春風樂和煦
(子八品堂官)舒昌(年七十六)
職趨瑶戺肅
精禋元日洪釐
聖受新紫緯錫華珠璧合黃輿孚瑞賮球陳圖膺
萬禩無窮算酒飫千叟不計巡為是太平多樂夀(小臣)
同拜
澤如春
(太醫院八品吏目)劉雯(年七十二)
嘉宴羅千叟中天旭景長三辰調玉燭太乙陋砂
牀
日月升恒祝雲霞沆瀣漿萬方同樂夀寧藉枕函方
(太醫院吏目)徐聖功(年七十一)
宴開千叟樂訢誾感荷
恩光到(小臣)露挹
瓊霄添絳彩雲蟠
玉殿兆青鱗已知身到蓬壺境真見人來偓羨倫不
假長桑書夀世
軒皇錫夀慶兹辰
(太醫院吏目)吳遵䕫(年六十四)
羣老陪歡讌芳辰飫
賜筵升恒歌日月
仁夀慶垓埏醴浹醲膏沛盤縈法饌鮮黃輿同受
福絳闕並登仙自有靈樞奥寧須玉版篇
聖皇春錫祉齊慶
萬斯年
(品景山八教習)五十六(年七十一)
聖夀慶作人奉璋蔚多士
考文太學懋典成巍煥橋門與璧水莪莪萃俊髦莘莘
聯胄子推
恩勲舊逮枝葉象勺儀容習髫齒屯騎通經及小侯盛
事寧數漢唐史家嫻矍圃容里有槐街市(微臣)忝
教軄小學晰粗旨恭承尚齒筵依
光近玉戺百年禮樂方彬麟秀眉黃髮延繁祉歌夀愷
賦燕喜
累洽重熙古無比萬歲千秋今伊始
(殿武英庫掌)觀音保(年六十六)
聖皇御㝢膺嘉符五十肇紀
德化敷夀世夀人
天鍚慶丹霄朗耀輝南弧春風茂典宴千叟欽惟
法
祖承前模鵷行濟濟會華紱鳩笻奕奕趨
金鋪五音迭奏鏗廣樂八珍羅列供珍廚屬國藩臣
覲
光切鼂華崑宇同燕胥精鏐瑞錦富
賞賚次第拜捧歡聲臚(微臣)筦庫慙薄植慶仰
渥澤餐醍醐
(殿武英庫掌)高六達塞(年六十二)
玉爐香篆裊祥烟仗立千官鷺序聯
温旨特頒春澤普不離瑶席拜筵前(一)
鸞掖瓊函職所司金褫玉軸慶葳蕤略窺
四閣琳琅富書契而來未有之(二)
(八品催長)薩賓阿(年七十)
燕饗歡傳
御墨鮮鳩扶羅拜
聖人前花迎旭日開蘭楯春上需雲護綺筵叨典八材
供玉府曾經三捷奏甘泉(臣曾出兵三次)寧徒醉飽霑
高厚豢養先叨五十年
(八品催長)明保(年六十三)
龍飛尊九五泰交祉元吉優齒禮維崇
恩膏中外溢長養託
堯蒲暄妍依
舜日螭階春正啟鮐叟筵初秩上引三台平下逮羣黎
質駢羅
錫珍貺燀爍揚茂實是惟運會孚萬宇霑嘉栗熙陽曜
廣衢拜稽賡彤霱
(八品催總)武爾賽(年六十五)
上日諏春吉瑶墀敞
御筵南弧初朗曜東海正增川式燕同沾醴扶鳩各
賜年叨榮依末秩抃舞共陶然
(八品催總)尚祥(年六十一)
芙蓉雙闕羅千官
醲恩普錫㪺金盤從容鳩杖欣就
日斗邊沆瀣忘春寒六出飛霙先報瑞晴梅吐萼春光
媚氤氲同裛玉爐香饜飫並沾金斝惠
萬年景福介昭明耆夀今朝慶彙征
九重拜舞榮
天賜駐景從看勝閬瀛
(八品掌傘副總領)達子(年六十八)
劍佩聯行侍
玉除雲龍供帳拜
恩初泰元神筴
天增授萬葉洪暉瑞牒書(一)
條風吹暖上珠竿仙珮聲臚
玉陛歡華蓋一星依
帝座大雲普覆影團圞(二)
(八品司匠)齡德(年七十四)
惟德召和惟仁洽夀仰迪
前光敬承
天佑熙然同春祥符景宿載布福筵用綏耆舊
五代一堂繁禧輻輳於樂辟雍樅鏞迭奏華祝千叟
寵加六豆廣儲庀材(臣隸職廣儲司)萬年永茂
(八品司匠)七十(年七十一)
玉律春回淑景融萬年枝上拂和風
九重嘉會
龍光近千叟殊榮燕喜同寶鼎香濃凝
黼座春祺花燦映珠櫳酒行無算尊同溥饌出兼珍膳
益豐愷樂並知沾
澤渥賡歌不待選詞工臣司戎備觀光切願效三呼祝
華嵩
(八品司匠)馬隆阿(年六十一)
彤扉肅穆
丹陛嚴森有來繹絡環集纓簪厥惟夀侣萃若琳琛
春陽湛湛嘉祉愔愔
帝用敷錫饌玉炊金
夀卮上獻
天光俯臨
奎壁舒華拜捧惟欽周遠嶽陬達大海潯龐眉鶴髮羣
獻丹忱九拜階前賡韶濩音
(八品司匠)必希罕(年六十五)
春風開畫黼
天夀慶平格海㝢樂昇平
聖心凜乾惕修和越禹謨緝熙邁文德景運協泰始萬
方陳玉帛蓂舒六葉青雲噴三霄碧
鳳詔集耆年雲階肆瑶席華饌餐五芝仙杖扶九節雖
在草莽臣亦隸蓬壺籍况復佐庶司歴經分百職
葵向久瞻依
日華臨咫尺汪濊沐
恩波會歸奉
皇極
(委弓匠固山達)差必那(年六十二)
典隆千叟宴
慶澤浹垓埏酒浥三危露香濃百和烟麟膏司匠契燕
角飭弧堅質擬參鈞勁規成九合圓貞符彌宇宙
薄質荷
陶甄景福如川至
椿齡頌大年
(八品牙匠)黃兆(年六十二)
雲漿露液泛深卮捧向
瑶階拜
聖慈不數耆英真率會共遊懷葛太平時技成鏤刻心
參匠職在雕鏤器有司遠跡粤東瞻上瑞近
光辰北預隆儀五羊持穀金仙到千鶴銜花玉漏遲應
向里閭誇盛事桃枝攜得自
天逵
(八品䤹匠)四達色(年六十八)
百昌繁衍乾元所育羣生曶爽離照所燭皇矣
聖人錫慶淵穆至于萬年
斂時五福地寶光華太和渗漉銀甕器車布在圖籙倬
漢之文章相金玉臣執藝事考工著錄耆彦莘莘
禮筵肅肅瞻仰
龍光三多晉祝
(八品鐡匠)都爾松阿(年六十八)
慶洽千叟會祥開
五福堂河圖呈昴宿璧水耀文昌薄技司鳧㮚
洪恩泛鶴觴向榮殷就
日歲歲頌無疆
(八品牛牧長)六格(年七十七)
清川細草烏犍閒阿童馭此雙角彎偶然磨樹花
亂落歸來背胛紅斑斑(臣)謂相牛經可廢土德純
順皆受治與天作牛與人種此出自然非用智臣
格尺箠時後先牧人從古入時篇職在草野忽
堂陛夢為
太平兆豐年
(八品羊牧長)四達子(年七十)
箕範維
皇有極豳詩祝
聖無疆嘉應正符考牧泰平况叶元陽禮越四豆五豆
恩逮上庠下庠拜手敬臚吉兆年豐衆庶呈祥
(八品典儀官)二達子(年七十五)
鷄籌曉報司天唱曙光欲動
黃麾仗
九天宫殿藹祥雲十部鏗鏘鈞奏鬯風和日麗藻筵開
蹌濟雍容萃耉鮐玉膳芬蒀調翠釡金漿瀲灔汎
霞杯
體乾健德綏民福
慶衍璇源邁軒頊元辰
恩沛鳳銜書湛露瀼瀼甘雨漉欣覩辰朝集瑞多稱觴
賜杖繞
鑾坡
聖朝兩見鴻儀爍八極同春鼓腹歌
(候選縣丞)鄭文煦(年七十五)
皓齒承
恩日下均光華景燦八千椿樗材幸附耆英後親向
天廚飫八珍(一)
百里殷膏職勸農
聖朝縣倅匪哦松莫言謁選逡巡老猶解趨
朝祝華封(二)
(原任縣丞)張傑(年七十一)
地軸呈輪廣天樞運蔚藍山環嵩華北星耀丙丁
南
聖德仁逾皥民風夀越耼瓊筵蹌濟合玉醑耉耆耽麟
鳳祥斯輯圖書道益參萬方駢送喜風雨燮和甘
(原任縣丞)張一飛(年六十五)
耆耉萃簪裾聯行宴
玉除
蕃釐川至候景福日升初共戴
無私惠頻聞大有書花封曾佐職熙皥徧閭胥
(候選教諭)侯鍈(年六十五)
文思溥四表薄海置學官人欽弦誦貴士習居稽安上
禀
聖謨訓為世飭井榦潔修實圭琰文章匪帨鞶
淳風積浩浩芹藻澄漪瀾孰司秉鐸責必以詩書端(微臣)
忝何能需次從鉛丹宿齡趨
夀宴溥協四海歡光華恢學苑祥祉揚文壇萬年孚
聖治翽鳳與祥鸞
(原任教諭)張秉仁(年七十四)
朵殿環千叟
温綸許署銜冠裳高洛社歌頌叶嵩巖紀鳳貞符啟羅
鳩淑氣諴引年
春澤溥珍膳及卑凡
(原任教諭)梁巖(年六十六)
韻疊一先筵開千叟奎璧文章角亢星斗盤簇珍肴觴盈
旨酒濟濟雍雍小大稽首洪惟
聖皇燾昌九有博厚高明徵諸悠久枯荄重榮願附薪
槱以矢其音
天子萬夀
(順天府薊州訓導)高日新(年七十一)
曉聽仙璈奏身依
彩仗前韶春
雙闕麗旭日五雲懸
廣殿駢佳氣金爐擁瑞烟兩班排宿衛千叟集瓊筵
職忝星畿麗榮分璧水鮮青衿崇右序皓髮奉
嘉籩獻
夀螭坳近稱觴鷺羽聯
奎文敷至教福澤永洪延
(候選訓導)金式金(年七十八)
南極祥輝映景星
夀祺溥錫宴彤廷共承玉宇三霄露初紀瑶階六葉蓂
典洽引年榮
賜杖
恩崇敷福慶延齡中和樂職諸生業芹更增春藻更馨
(候選訓導)陳炳(年七十一)
皇仁燾普黎蒸泰華為山夀瀛渤為川增元氣布濩一
世界黃髮鮐背鯢齒方瞳碧眼皆夀徵開閶闔升
觚稜千人為英三夀作朋宴以醇醴甘芳凝錫以
靈夀康強憑上者章服下帛繒禮秩序樂歌升稽
古攝提循蜚疏仡赫胥栗陸驪連詎有此豈但三五
言咸登
(候選訓導)尹登額(年六十八)
鳳闕春先到
龍墀敞夀筵
昌期符大衍
景祚盛中天樂並英韶奏文將黼黻聯莫言鄉祭酒璧
水亦分涓
(候選訓導)張式棐(年六十六)
慶靄冲融煥泰階敷天夀愷樂無涯螭坳映日耆
英集雉尾連雲寶讌排偓羨聯翩均
帝錫豆觴優洽厪
宸懷承
恩華髮三千侣賡頌和聲九奏諧
(候選訓導)徐明黼(年六十六)
慶澤恢靈斗祥馡
錫御廚添籌躋積算酌斝奉
昌圖已覩麟游藪何殊鳳在梧希光春正滿麗日耀
天衢
(候選訓導)侯錕(年六十五)
獻歲蓂開六莢鋪筵斝捧三舟雅紀九如積慶書
陳五福錫疇麗日甘分玉饌普天歡協金甌博士
弟子(臣)職
作人載詠成周
(候選訓導)蔡環黼(年六十五)
聖皇御宇祚鴻長延祉羣生迪吉康
昊縡層穹凝寶命鴻鈞寰宇轉韶陽
四朝禮樂徵隆備一代文明應會昌
法
祖重開千叟宴乘時正值早春芳霞澄
景運輝垣掖日麗
乾清煥袞裳珠絡琉璃燈布色金爐椒麝靄飛香怡
愉入席班先定敬慎為容禮自坊泛暖酒鱗
天府醖禁寒鼎火大官羊雝和樂奏中聲美安樂音呈
治世祥南極星暉朝
北闕西池桃熟報東皇舒遲晷刻容觀聽燕譽階墀
載拜颺百歲耄耆天夀格一家中外太和翔雞林
臣使忻醰粹虎衛軍人感濊汪雲上六爻占樂宴
鹿鳴初闋咏承筐奏名進牘蒙
恩預設饌當筵入座嘗瞻覲
威顔真咫尺叨膺
厚寵異尋常迎
鑾丁歲詩歌獻
賜綺西湖錦采彰(臣於乾隆二十二年蒙縀一匹恩召試西湖行宫賞)耆齒輝
煌依釦砌壯心矍鑠賦長揚撫躬如夢遊
天上揣分非仙到
日旁扶杖祗偕豳父老兕觥歲祝
夀無疆
(候選訓導)張煥(年六十五)
詔許陪
恩宴春回侍玉除鳴鐘瞻
帝極秉鐸奉
天書瑶闕仙膏渥璇霄瑞緯舒雲霞駢彩仗鵷鷺擁
宸居鏐幣頒千叟賡歌頌九如
昇平多上瑞垓極衆歡臚
(候選訓導)孫紹曾(年六十五)
五雲呈慶露飛甘
聖德醍醐化宇涵福海恬波朝極北夀星佳氣現弧南
祥徵
寶算年論萬瑞協華封祝應三璧水分瀾需秉鐸願將
盛事紀琅函
(候選訓導)吳岱(年六十五)
龍圖開五十盛事洽昌辰
錫福臨丹極臚歡覲
紫宸若華縈日月蟠木蔭冬春嶽峙環羣阜瀛輸滙衆
奫自天恢運會率土荷
陶鈞願共扶笻叟長霑
化育仁
(候選正八品)董開基(年七十四)
皇帝錫福恩如
昊天有耆者叟人三其千伊三千人榮依
陶甄入新春來各長一年
帝嘉寵錫瑶席後先泛紫霞觴列碧瑶籩何以報
貺稽首在筵何以頌
恩衍波為箋(臣)愚無識皓首皤然慶列品服隨蓬萊仙
(候選正八品)王榮(年六十六)
千官簇仗
御筵開玉液瓊漿泛滿杯親見
至尊顔有喜夀觴亦許(小臣)陪(一)
自來勝會說耆英何似
天家錫兕觥樂奏萬年歡一曲夀星光裏鳳凰鳴(二)
(修職敇授郎)張彭(年七十六)
鳳闕巍峩繞紫雲引年盛典邁前聞詩歌稱兕逢春
日人許扶鳩覲
聖君獻歲祥光常靄靄向榮朽質亦欣欣今朝既醉賡
颺盛不數瓊臺羨偓羣
(徵仕貤封郎)傅一匡(年七十八)
曾邀
鳳詔領榮封又到
鑾坡湛露濃翹首丹霄沾玉醴遠勝舜榼與堯鍾(一)
六巡兩浙頻瞻日九叩三霄喜覲
天駐景延齡憑夀斝蓬萊親到五雲巔(二)
(戸部九品筆帖式)郎致寧(年六十九)
苞符啟河洛十五開端倪推衍至億萬亭毓包羣
黎貞明及貞觀期頤作階梯下與川岳並上與星
日齊撰辰
聖錫福壺尊階東西(臣)職農部使同慶
夀㝢躋往歲赴北幕屬甲擐重犀(臣出北路兵一次)恭惟
大化洽中外同洪禔願獻芹曝祝萬紀周攝提
(戸部九品筆帖式)善泰(年六十五)
堯蓂滋六葉舜榼飫千鍾燕老
恩無外敷天
德有容夀如山阜固吉是子孫逢用錫陳疇範於論樂
辟廱深衣春盎盎法醖玉溶溶周甲叨糜廪昌辰
喜祝封農曹趨槖筆
魏闕拜扶笻醉飽歡何極謳謠義益恭
(戸部九品筆帖式)景生(年六十三)
聖皇合德上嫓
穹昊昕夕凝承以閎大道精禋儼肅
帝謂通溥錫紘綖均夀考三光耀以明八風順以成
九重開瑶席至樂陳咸韺泰階六星斡元化分野萬國
提天衡
仁歸匝宇
化泳綿區人文闡耀景福周臚芝雲菊水豈足道詠歌
天德咫尺依
宸居
(戸部九品筆帖式)穆和霖(年六十一)
曉催魚鑰啟罘罳
恩宴天開賫夀眉東隸西番朝
鳳闕雁臣鵷序集
龍墀滿林桃熟呈仙實列座醪香捧玉卮氣轉鴻鈞
調四序履端襲慶舉隆儀
(戸部九品筆帖式)那斯海(年六十一)
華筵瞻黼黻玉律聽簫韶錫福由
丹扆儲祥仰
慶霄宴同春浩蕩化與日光昭
夀㝢聯簪紱
仁風逮跂翹朱黃輝貝篚醽醁煥芝瓢咫尺烟衢邇蓬
壺信可招
(禮部九品筆帖式)永安(年六十一)
瀼瀼甘露渥春筵
丹陛霞麾曙景鮮正值璇圖融淑氣共欣嘉會飫耆
年秔餐玉粒抄雲滑醴酌銀甌捧月圓從此益滋
松柏性長依
椿夀九霄前
(兵部九品筆帖式)巴蘭泰(年六十八)
韶開歲籥泰啟春陽蘿圖叶瑞
景祚延祥蓂敷六葉鷺序千行蒲筵授几玉爵分香雲
輝
舜陛澤溢虞庠(小臣)稽首敬奉承筐皤顔頌祝
萬夀無疆
(兵部九品筆帖式)蘇楞額(年六十四)
周官四夏卿隸有職方氏羣州羅形勢山鎮藪澤
美人民逮畜穀環列若掌指是皆九州内遺瀛漠
濛洱車書翕四荒孰與
聖朝擬郵傳置若星符節行似水
九重涣大號萬年呈尺咫
國慶五十年
皇恩錫耆齒鞀譯翩翻來上覿
辰垣紫文臣盈左序武職屹右戺(臣)隸駕部末文牒職
所庀夙習
清篆書一一歸甄紀官以筆為名絢練鸞回紙詮名
達
九霄熊貔並儋耳微齡已逾甲亦得叨簠簋欣觀和會
同
大化翔泰始蚪書陳王會鴻龐詎臻此
(兵部九品筆帖式)慶安(年六十三)
聖朝耆艾福賜宴及芳辰
德澤周黃髮光華覲
紫宸羹調金鼎渥醴酌玉壺醇翔步雲衢近沾
恩物盡春
(刑部九品筆帖式)阿杭阿(年七十五)
簪紱秋曹屬蒙
恩祝
夀觥三光瞻景爍四序導熙平
軒嚳精神茂籛耼茀祉盈班
朝趨鎬洛尚齒集蓬瀛瑞棗雕盤奉靈芝繡檻榮柔
菹初馞郁芳醴倍澄清有慶成嘉禮其湛洽衆情
龍光宣譽處萬億頌生成
(刑部九品筆帖式)高大源(年六十六)
世曼夀時純熙
皇帝陛下奉三無私刑措之世
夀考治開明堂進耉耆上夀百五下逮六十歲莫不稽
首拜手來庭墀左建星䍐右建雲旗陳瑶斝進金
卮
古稀天子親勞之穆羽交奏和風四吹三多之頌九如
詩(小臣)誦之當祝
釐願
皇萬歲德澤長敷施
(刑部九品筆帖式)都爾松阿(年六十六)
西卿序秋官實佐天地仁導揚太和氣其在慎狴
狺咸中積有慶
盛世以祥詢(臣)職隸末秩恪敬夙所陳分省十八司
司司效誠淳詳哉悉五聽大者建十倫奏進荷
乙覽屢省義益諄善惡由自取輕重皆細甄仰見大宇
内正民輔育民徒有畫衣冠益見謹步逡漸摩積
幬紀樂闓敦醇誾庥風溢廣海一一皆壽人熙陽
溥洪澤瑞景躋
皇春微齡備職久
玉陛餐甘醇中和匝霄宇醲化歸
陶鈞敬陳郅治篇洪鬯恢無垠
(工部九品筆帖式)保綬(年七十)
玉衡初啟芳序化宇蕃祺普頒需宴
恩承北闕頤觴頌獻南山冬官職司斤削春日拜舞斕
斒添健欣扶鳩杖微材忝附鵷班
(工部九品筆帖式)伊星阿(年六十三)
至治泳闓洽耆齡普春筵臣年六十贏厠隨考工員側
聞唐虞世工虞本同官若上下草木鳥獸皆奠安
周家列事典富養民物便天時及地氣材美工巧
全匠人建營國視景𣙗以縣廣崇以行水遂溝洫
澮川磬折欘柯矩半矩謂之宣飭材辦民噐百工
居一焉勾稽列簿籍繙錄(臣)所專
熙朝定嘉量和鈞合陶甄河隄循軌轍海若護墉楗浩
浩協大道閎閎契乾端
聖皇敷愷樂域内沾濃漙請歌修治績平成邁中天
(工部九品筆帖式)富色賀(年六十二)
百工之事皆聖作規矩陰陽天地人大為體國復
經野小之斵削兼輮輪五材備物噐殖阜六典飭
官工巧淳(小臣)繙書備末職
恩筵鬴旊頌
皇仁
(工部九品筆帖式)泰昌(年六十一)
鼓舞並黎元趨蹌跂九門
丹鋪羅劍佩華髮附鸞鵷末秩慙周甲醇醪拜上尊東
華吹暖律長仰
霽顔温
(都察院九品筆帖式)六十五(年六十五)
大衍
昌期恊中天
景運隆耆筵承
聖澤純嘏集
皇躬
五福雲礽慶三雍禮樂崇弧躔懸燦燦璧水寫瀜瀜大
典因時舉
鴻恩薄海豐環墀皆耄耋受
澤自髫童班綴鳩笻後榮分柏府中依
光容獻頌抃舞愜葵衷
(翰林院九品筆帖式)何博(年六十二)
聖風熙洽徧登春
敷錫耆筵紀令辰典重引年扶玉杖
恩容列坐綴華茵備官夙幸蓬山近飫澤榮邀寶露均
天夀延洪臣庶樂三千黃髮徧含醇
(光禄寺九品筆帖式)馬涵泰(年六十三)
蒼螭赤豹聯翩集白鳳青鸞次第翔何用物華誇
上世由來人瑞是真祥榆輝碧漢星垣晃蓮拂彤
霞岳井香寶&KR1739;堯厨華渚飫伶筩軒樂洞庭張良
珍脯熟
頒琪席醇玉醪清捧
壽觴
矩範陰陽歌愷樂紀年元會運無疆
(光禄寺九品筆帖式)覺羅堪卓(年六十)
效職依中禁分曹隸大官欣陪鮐叟會榮飫&KR1739;厨
餐
廣殿卿雲爛崇墀湛露漙
聖年增億萬寰海正臚歡
(國子監九品筆帖式)赫著(年八十四)
珠囊金鏡恊時昌福衍箕疇
聖祚長五緯星辰連瑞景九閶鴛鷺接班行承平有慶
開嘉宴元會當陽晉
壽觴四十餘年邀厚糈更叨天酒浥芬芳
(中書科九品筆帖式)德恒(年六十六)
鶴髮時霑
渥澤鳳池日煦
温綸九宇歌懽函夏千觴宴洽熙春玉琯宣調虞樂瑶
階駢集堯民忭舞垓埏普暢三多長祝
聖人
(内務府九品筆帖式)哈福(年八十)
祥呈南極象昭回聚老人星映斗台不待春分纔
見丙凝輝如月照蓬萊(一)
九重閶闔普耆年綺席鱗排次第聯自是
皇家春浩蕩人霑天酒大羅天(二)
(内務府九品筆帖式)化亮(年七十四)
玉燭輝南極瑶樞拱
北辰萬方耆齒會重譯壽眉人釦砌和風轉
龍樓瑞色新引年兼序爵授几更敷茵洵覺班羅鶴
同欣歲紀椿上尊祈爾祉和氣酌其淳禁苑通仙
籍餘齡沐
大鈞長筵歌燕喜
敷作八方春
(内務府九品筆帖式)拴住(年六十九)
壽㝢生軒羲世春和滿閶闔門典隆上庠給廩道在中
衢置樽九疇
錫庶民福
萬壽奉
天子尊被渥常教沾禄餘生何以酬
恩
(内務府九品筆帖式)沙旌阿(年六十八)
酒醴下丹鋪鵷鸞拜玉除
恩筵開殿陛
壽㝢合車書景運隆三古耆年頌九如醲春逢
澤沛化日正長舒
(内務府九品筆帖式)五格(年六十八)
春回斗柄紀新年詹吉欣逢敞
御筵鮐背競趨層殿上
龍顔敬奉五雲邊擎杯共飲瓊漿沃執醬爭誇玉食鮮
從此人人躋上壽長瞻
舜日樂
堯天
(内務府九品筆帖式)額爾登(年六十七)
閶闔開和風萬方昭景鑠耆筵
錫春祺
天漿泛瑶爵皤皤壽而康蹲蹲舞且樂文瀾漾瀛澥貢
道通卭筰年高杖扶鳩
恩溥觴飛鶴(小臣)筦庫屬飫
德傾葵藿
(内務府九品筆帖式)伊星阿(年六十七)
仙樂奏雲和趨蹌應玉珂
一人開壽㝢四海沐
恩波酒泛霞觴暖籌添海屋多騰驤(臣)職隸(臣隸上駟院)龍
馬獻新歌
(内務府九品筆帖式)成福(年六十七)
時
頒内帑水衡錢將作經營忝備員(造隸營司)
帝矩皇模締造遠化成久道萬斯年(一)
萬年枝上五雲蒸韶樂中和夾陛應味浹醍醐嘉
宴錫光依
日月祝升恒(二)
(内務府九品筆帖式)錫善(年六十五)
鶴算頻添海屋籌
丹墀拜舞共扶鳩人依
國慶咸增夀
天為時和迭降庥唯見若華榮日月不知蟠木幾春秋(小)
(臣)榮與鴛班後同仰
皇家寵澤優
(内務府九品筆帖式)薩炳阿(年六十五)
聖皇體乾乾大宇臻熙樂
至德所敷施南瀛暨北漠飲食服御間精理
天酬酢内府置七司三院區資格近臣親見之
宥密達景鑠新春渙闓席耆叟臻繹絡嘉宴所
賜珍天府早丹艧鳳鸞映錦綺珠貝駢璀錯杖飭瑞鳩
笻盤瑩花磁爵龍賓兼虎僕觿玦如意琢承筐爛
有輝寧復數酺醵(臣)齡週綺甲(臣)職邇璿籥叨蒙
蕃錫恩歌繼剬詩作
(内務府九品筆帖式)吉爾圖堪(年六十四)
積數地支天幹得餐玉䄫瓊麻人到
絳霄以上春環碧海為家五色崑崙瑞露九光蓬島朱
霞環跪墀坳上
夀萬年日月光華
(内務府九品筆帖式)五福(年六十二)
龍墀鏘玉佩鶴髮滿瓊筵
闓澤洪敷福崇儀懋引年純常天積慶熙皥地行仙寰
海懽聲洽
昌符慶瓞緜
(内務府九品筆帖式)額爾精額(年六十四)
重熙累洽慶太平時大禮隆樂
錫恒春儀域内之老被
澤靡遺近
天子光三千委蛇
天顔如春晬穆有怡天道地寶萬物共之既
賜以齒復
綏以祺飲以醇醴增以鴻釐以育以養耄耋期頤微秩
入宴(臣)何人斯輝光景爍頌萬年詩
(品咸安宫九筆帖式)岳興阿(年六十四)
舒為藻祓萃為楨
天漢儲材育俊英白髮(小臣)承籍久
紫霄常聽讀書聲(一)
宫禁森嚴秩歲叨更来耆席飫香醪從知身是佺喬
侣景慶光中聽八璈(二)
(品景運門九筆帖式)額爾登阿(年六十六)
鴻圖億禩瑞象千雯濡為醴露敷為霱雲
聖王御世陶育九&KR0695;俾躋壽耉鋪華濃紛春風瑶爵
錫以分蒀龐眉鶴髮三千斯羣衆拜稽首覲
光志殷既涵
膏澤嵩祝維懃峩峩
絳闕煌煌紫雰式洽隆禮光被無垠
欽定千叟宴詩卷二十三
