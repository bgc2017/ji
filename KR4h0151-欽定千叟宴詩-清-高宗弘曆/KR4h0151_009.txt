欽定千叟宴詩(乾隆五十年)
卷四
預晏六十四人詩七十二首
(四品頂帶)宗室永全(年六十八)
甲殿溥瓊膏太乙東皇啟星從見丙占
恩憶成丁始璇源演六戊(臣生戊戌今年六十八共閱六戊)黼衣燦兩
已
惇叙飫庚儀宴接辛盤美壬林頌
宸極癸次仰億紀(十幹體)
(四品頂帶)宗室果爾敏(年六十七)
六葉丹蓂瑞彩敷
九閶渥澤樂觀酺人來閬苑耆英會身在僊源積慶
圖
玉牒天家依日月金樽春色醉蓬壺懸知億載祥暉永
景緯弧南氣似珠(一)
詩歌行葦祈黃耉具邇曾聞禮有加
至德萬年膺
寶籙純禧五葉衍
皇家六街日麗趨青瑣三爵春濃醉紫霞頻歲乾清邀
宴賞榮叨章服拜
恩嘉(二)
(四品頂帶)宗室康寧(年六十七)
慶自銀潢篤
恩從綺甲延熙春開
夀㝢瑞靄集華筵再見虞庠盛剛逢人日前餘齡蒙豢
養何以答
堯天
(四品頂帶)宗室碩通(年六十六)
天符昭貺延蕃釐春臺歌舞賡
重熙君奭陳書頌平格曲臺記禮登期頥
光華九族
恩先普屬籍同欣列簮組行葦方苞棣鄂輝前年式燕
沾蘭醑開春太史獻嘉祥夀曜含暉暎斗匡七日
恰先人日瑞萬齡永奉
聖齡長堂開
五福振麟衍禮洽三雍
命䕫典扶杖龐眉際太平蒲筵綈几瑶階展聞說河遊
紀放勲三千叟集鳳鸞羣(小臣)亦沐湛湛露九㝢
咸瞻縵縵雲
(四品頂帶)宗室星德(年六十五)
奕奕夀星微垣之北濟濟夀耆玉階之側有觩者
觥淳和斯浥有翩者鳩靈夀斯執曰期曰頥如幾
如式如幾如式
聖攸輯矣曰期曰頥
聖攸錫矣其輯維何
大德必得其錫維何景福來集需雲在天燕樂飲食於
萬斯年歌咏
聖德
(四品頂帶)宗室存敬(年六十五)
魯頌詠三卿(詩三夀作朋正義曰三卿也)吕覽辨五叟未若機
星明瑞應萬人夀我
皇福龐鴻神筴泰元受諏辰廣宴開省醴
恩孔厚綵仗龍旗縿仙樂鯨鐘扣長筵羅樽罍列席彯
纓綬幸此潢派分預兹酌春酒葛藟荷
嘉蔭臺萊祝耆耉
(四品頂帶)宗室努文泰(年六十五)
皇猷鴻鬯洋溢德聲協氣嘉應熏為太平
聖人曼夀普洽含生矧列銀潢沗荷磐盟用偕黃髮拜
舞抒誠華筵肆設載飫鼎烹魚藻具奏鳳翽和鳴
仁風廣被天晷仰清九區克咸歡讌重賡
祥源積衍
帝治光亨盛哉樂乎醲化觀成
(四品頂帶)宗室素正額(年六十五)
聖皇斂疇福仁夀躋斯民貞符五十載茂典宣
温綸月吉令始和湛露芳筵陳矞雲絢綵仗香靄凝
楓宸韶韺叶雅奏沆瀣羅清醇
禔福茂隆古
繁祉欣具臻
五世慶一堂麟趾歌振振百世
玉牒衍一本銀潢親階墀敬獻
夀歡洽億萬春
(四品頂帶)宗室和爾根(年六十五)
猗歟
聖祖典隆熙皥我
皇䋲
武展親養老
玉牒章組
燕詒豐鎬頌美振鷺雅肄魚藻笙簧鐘鼓樂奏霄顥偕
臣隣伍同仰
康保萬年受祜長賡
有道(上下叶韻體)
(四品頂帶)宗室伊克騰額(年六十五)
獻歲祥開翊慶初
九重恩宴集華裾幸承茂緒尊
堯胄更喜香炊
賜禹餘六莢臚歡雲共藹兩階
錫福露還湑仙音聽徹鈞韶奏嵩華聮聲遶
玉除
(四品頂帶)宗室謙益(年六十五)
鳳紀辰奠三
鴻圖甲啟五凝庥誠洽
天闡業敬䋲
祖瀛海被樂胥巖廊集多祜耆年聚大千
聖澤超元古精神咸康彊賡揚齊古舞(小臣)沗在列侍
宴繼
惇叙大樂奏咸韺至文環繡黼唯歌
億萬年熙春遊廣宇
(四品頂帶)宗室雙玉(年六十四)
慶襲宗潢系班聮振鷺行長筵輝耉耋瑞彩煥巖
廊就日依
光近稱觥介祉長寧惟歌既醉
殊錫荷承筐
(四品頂帶)宗室存誠(年六十四)
執兕列
丹陛簉鷺聮勾陳寧知白首年
恩光日以新耆筵布
愷澤
錫爵臨端春歡忭何所颺既醉詩重申虞廷上老老周
道隆親親
新恩錫冠帶榮遇超臣隣
(四品頂帶)宗室英保(年六十四)
至道光昭三極
天章無逸是箴仙蓂六葉斯啟玉斝千官載斟三老虞
廷禮備百男周室慶深私幸榮叨華秩
春殿爰揮
舜琴
(四品頂帶)宗室德克登額(年六十三)
昨歲誼敦宗尺五依
恩光兹辰慶尚齒
介景羅嘉祥身承
天家榮兩度斟瑶觴華髮盈三千鳩杖聮鵷行更憶
惇叙殿
睿藻賜柏梁册載三預宴
國恩家有慶燕翼豐芑詩奕禩歌洋洋(一)
唐堯睦九族四表歌徯應周文重本支子孫頌䋲
䋲猗歟
聖神代喜貺尤駢膺
鴻庥十一世瑞牒傳雲仍
推恩及同姓冠帶均
寵承況兹
沛渥澤耆耉俱見徵(小臣)承
寵惠拜手揚升恒(二)
(四品頂帶)宗室永□(年六十三)
廣殿雲深雉尾開自
天錫爵飫耆鮐(小臣)稽首榮章紱親沭
堯仁惇叙來(一)
寶籙斟元五十春無疆元會紀昌辰觚端瀛澨春齊到
盡是呼嵩祝華人(二)
(四品頂帶)宗室和亮(年六十三)
如山崇
萬夀環海慶三登水木沾
恩久椅桐
賜宴仍一家春意盎九野日華昇嘉會千秋少蓬萊最上層(一)
詔糈優品秩
錫服荷光榮名附三千列歡同億兆情
天家生自貴
霄露近偏盈勲績
恩標史(特上垂念宗室舊功傳敕纂王公勲績表)追思殫寸誠(二)
(四品頂帶)宗室文端(年六十二)
泰和浹宙合景緯聮躔垣耆筵
鴻慶洽際此韶春温尺五依
天光一一承
殊恩分潢叨衍潤荷日欲獻暄豳觥祝
萬夀翊序聮鷺鵷永惟效山呼拜手以颺言
(四品頂帶)宗室德滿(年六十二)
琅霄景麗
恩光曨河珍岳瑞駢舂容
聖皇御世軼邃古上越子姒超軒農東西輪輳朔南暨
萬國赤子登喬松紀符乾策協坤策翹肖蠕動歸
陶鎔
穆清合德如天福慶洽五代雲礽鍾十行之
詔詔天下養老有典先辟雍皤然紳珮聚艾耋叟以千
數倍復重青陽初開泰運發蓂徵六葉日六龍(今年)
(正月六龍治水)神膏仙液飫
天賜金支玉葉得
蔭濃溯從甲子啟書契幾見
備福今所逢願與臣民及陪隸壌效康衢祝效封
(四品頂帶)宗室永瓘(年六十二)
分輝參寶序通籍列鴛行
惇叙蒙
恩渥便蕃襲慶長治從貞觀洽春共瑞符昌懋典
重華紀
璇題五福堂千齡千叟晏九㝢九如章魚貫循瑶戺鮐
顔浥瀣漿河沙應比算旭景共依光拜手同賡載
仙磬叶八琅
(四品頂帶)宗室赫靖(年六十二)
璇樞啟序青陽應律嘉禮肇行芳筵斯秩有觩其
兕有馨其椒肅雍充庭以播令韶
三皇如春萬八千歲俾爾夀臧華顛鮐背(一)
曈曈若木布為金支開榮萌甲
聖華被之行葦拜
恩復此耆宴
慶錫便蕃雕盤珍篹歡臚鳩杖味飫
仙厨椿齡億萬禮樂是謨(二)
(四品頂帶)宗室色克(年六十二)
天衢瑞叶春星燦
彤廷曙啟卿雲爛龐眉皓首數三千九奏隆平起天
半洋洋
帝澤溥銀潢
惇叙曾叨
錫嘉宴五色雲中綺席新東瀛北漠和風徧人遊
夀㝢總歡娱金漿玉醴
闓澤殊偓佺期羡盈
京都
古稀天子億萬夀王會耆英寫合圖
(四品頂帶)宗室蘇英額(年六十一)
敷天夀鏡懸
皇路北斗尊迴春
賜酺
熙朝人瑞符卿雲
聖主恩華溢湛露禮洽壬林杖飾鳩筵排甲乙廷充鷺
願因燕喜奉霞觴
嘉樂申延億萬祚
(四品頂帶)宗室安祥(年六十一)
斗柄指春寅霞標耀晴日燕衎飫醍醐
推恩始宗室昨歲
沛温綸受
貺膺華秩耆筵兹復開垓極歡聲溢
慶綿瓜瓞多
恩協需雲吉願歌行葦篇重以天保什
(四品頂帶)宗室玉星(年六十一)
重熙協茂理嘉貺儲
穹旻被風與濡化帀洽周崖根河海慶清宴月竁咸來賓
我
皇介繁祉握符闡坤珍三靈叶
鴻祚
五葉綿麟振作人頌
夀考文治光璘彬煥乎四庫備樂矣三雍新衆瑞應期
至甄育
皇猷淳
帝庸大敷錫
夀㝢開王春耆耉集魏觀式燕涓芳辰禮交樂具舉忭
舞三千人和氣互翕歘元符彌鬯臻純禧德自洽
景命時重申抒誠效嵩祝喜起聮臣隣
(四品頂帶)宗室特克昇額(年六十一)
五雲多處啟
天閶
宴錫韶華萬國揚泰運三登躋鶴夀本支百世荷
龍光喬齡數協威儀備
鴻慶春開大衍長幸際
熙朝崇宿膳葵忱彌切效賡颺
(四品頂帶)宗室造福(年六十一)
璇源萬里衍
慶長瓊蕤琳幹天中央附枝分潤煒
恩照俾得眉夀承
龍光華春滿
蓬莱殿新韶六日開嘉宴耆社還欣點末班瀛洲真
喜參高選蚴蟉玉杖輝青藜精鏐文綺
寶墨題拜捧歡愉光暎席流霞飲釂觩文犀起祝
聖人千萬歲疊次瓊筵布
慈惠
五福堂前旭景舒雲來葉葉駢蓀砌
(四品頂帶)宗室德政(年六十)
天門耆叟集靄靄五雲間序齒承華席隨肩肅曉班仙
醽中使給珍賚
尚方頒
福溥春祺錫祥昭列宿環臚歡心就
日獻頌
夀如山長願
堯階下年年覲
聖顔
(四品頂帶)宗室富森布(年六十)
嘉祥洽
仁宇竹柏凝甘露貞符協泰交引年蒙
異數耆筵
錫嘉慶寰海樂布濩溯源記玉水分條布瓊樹秩視四
品崇派衍百世裕
恩深慶孔長不特歌榮遇(一)
淳風嫓懷葛
郅治登華胥六宇多耆耋引年邁古初
舜琴歌南風
堯樽置中衢盛筵㪺僊露階陛臚歡呼雍雍偓佺倫賡
歌慶昌符翔泳
夀㝢下其樂真于于(二)
(四品頂帶)宗室明書(年六十)
思皇多祐長發其祥
天子穆穆
萬夀無疆敷天之下載錫之光飲酒樂豈躋彼公堂(一)
介爾景福自
天申之肆筵設席夀考維祺雝雝在
宫鼐鼎及鼒既飽以
德罄無不宜(二)
蓼彼蕭斯維葉莫莫式序在位獻酬交錯食我農
夫
天子是若受言貺之云胡不樂(三)
侯氏燕胥以洽百禮子孫千億介以繁祉本支百
世蹌蹌濟濟酌彼康爵媚于
天子(四經集詩)
(通政司副使)賚圖(年七十九)
卿雲五色籠
金殿肅肅簮裾侍需宴薄海從占
夀㝢開貞符載向
昌辰見曈曨羲馭玉衡回晝接榮光濟濟來誼軌百年䋲
祖武仁風萬里敞春臺
帝庸作歌譜韶濩曲&KR0957;千行萃鵷鷺金鏞雅奏叶元音
玉醴盈觴調湛露(微臣)出納仰
皇謨葵藿傾陽夙願紆華顛頻喜
丹綸捧綺席還欣
玉戺趨
(大理寺少卿)哈山(年八十一)
忝竊朝班五十年欣瞻
聖治勵行乾春回大地枯荄動
恩到(微臣)湛露先爵捧
丹墀齊拜手班分黃髮接差肩千人算衍京垓祝
萬歲聲符海嶽傳廷尉府中容伏棧耆英會裏預趨筵
深仁詎有纖埃效鞠&KR0957;惟殷頌禱虔
(大理寺少卿)劉天成(年六十二)
太平
天子垂衣裳祝釐中外聮梯航
龍飛御極五十載勲華格被超虞唐
祖烈繼承
錫春宴有叟附
闕三千強熙熙春臺擴
夀宇融和旭日開
天閶爐烟馥郁繞
仙仗旌旗日暖同趨蹌史策賜酺安足擬鹿鳴湛露
歌宜詳九成樂奏羅虎拜三爵禮侑調鸞簧絡繹
瓊筵列珍果參差玉盞浮金漿華貂爛漫雲錦麗
碧珠璀璨牟尼光彩仗盤鳩倣靈夀仙芝如意輝
朝陽便蕃
天賜示優渥緯以雲漢垂
奎章至隆極渥古未有聮班附列頌樂康(微臣)三巴藐
一介卅載
金闕儕鵷行執法詎能昭平允濫竽九列徒慚惶質
如蒲柳猥週甲許隨耆耉同稱觴共被
殊榮忭且舞如追驪赫遊羲皇呼嵩額手齊獻頌綿綿
聖祚延無疆
(原任大理寺少卿)都爾松阿(年七十五)
會啟呈圖上筵開獻歲初
筴齡千叟綜牒福
一人臚永錫歌難老
重熙慶有餘依
光輝景矞孚
惠協華胥衢瑞符三祝詩箋演九如捧觴麟脯飫諧律
鳳簫徐晷洽丹蓂晝名參寶笈書蓬門今策杖棘
寺舊叨糈節迓韶年豫身涵
化日舒
恩膏天上宴榮復到懸車
(太常寺少卿)王杲(年七十三)
宴協需雲衎符占景緯聮
至人開夀㝢庶位
錫耆年嘉會
重熙盛
長春萬載延
詩成天上製人有地行僊
算綜京垓積齡週甲子旋卿暉融
廣殿璚醴沃初筵浙水慚司臬(臣前任浙江按察使)容臺佐典
籩家依東海屋(臣山東福山縣人)籌獻願盈千
(太僕寺少卿)齡昌(年七十五)
三元啟淑景六月開芳辰
聖人普錫慶耆筵集臣隣
盛典依古罕繁祉從兹申鵷行綴瑶砌鶴髮趨華茵(微)
(臣)沗卿貳三爵沾芳尊此生幸際遇
恩賚難具陳食禄既已渥服職惟矢勤飛黃頌伏皂欣
值
有道春蓼蕭賦譽處策駑依清塵
(太僕寺少卿)孔敏文(年六十五)
洪惟我
皇夀世夀人優禮黃髮與物皆春(微臣)釋褐甲戌之辰
天曺特擢幸荷
絲綸捧持選牒跪近
楓宸奔走厥職庶務勉遵東南會稽竹箭有筠風憲任重
爰效撫循(臣)心悚惶
巽命重申俾承旦夕得近
陶鈞輿閑奉職騏驥調馴時和物茂沐我
皇仁式宴嘉會千叟同倫峩峩列仗濟濟垂紳禮先瑶
斝樂動金錞載歌載舞實惟風醇
(國子監祭酒)覺羅吉善(年六十一)
德茂綿鴻運
恩滂錫介祺
億齡開大衍九有慶
重熙䋲
武耆筵舉延
庥福履綏祥呈蓂六葉豐兆麥雙岐瑞靄凝
金戺和風布
玉墀席分鱗次設齒序雁行差璇管咸韶協雲芽沆
瀣滋鸞翔儀共肅鳩祝杖同持薄植儕樗櫟
昌辰振羽儀鱣堂叨世禄(臣父閩浙總督臣覺羅滿保於康熙四十五年曾任祭酒)
(臣復蒙均叨領成)(皇上擢授兹職兩世恩遇誠為希有)蛾術媿專司璧
水泉䟽脈雍宫地拓規擬陪香案吏恪奉
聖人師(丁)(皇上肇建辟雍鉅工告蕆釋奠講學臣恭逄)(盛詔於上典獲侍)
(之私講帷榮幸預形慶忭)甲子週巡始寅恭耉長隨(臣年始六十一)
(歲而肩随欽賜司業銜郭鍾岳百有五齡乃聽講足徵熙朝盛事)竒榮逢
夀㝢願頌
萬年詩
(内閣侍讀學士)富崑(年七十四)
糺雲耀
仙仗瑞日光
彤墀鈞天奏琅璈
御酒盈瑶卮萬方集千叟咸仰春臺熙師師環百寮黃
髮隆臯䕫飲
和而食
德下至編氓蚩
古稀錫燕慶
五代綿鴻基
文德並
武功千古盛於斯感頌遍九有
覆載長無私燕樂承
天貺羣歌保定詩
(内閣侍讀學士)明禄(年七十三)
省署叨分職薇郎愧典司
慶逢千叟會春滿萬年枝受糈邀
恩久論年逐序隨五雲暄麗處拜跪奉瑶卮
(内閣侍讀學士)保良(年七十)
山澤咸有慶地天泰乃交
聖仁覆區夏六合歸符苞
古稀協
天夀上超皇燧巢
國慶五十年耆耋養與教冠簮三千叟忭躍瞻雲旓
錫爵特開筵豈數庠序膠獻歲首
行惠春風徧衡茅扶鳩蒙
詔予慶喜推容包始知
大君恩物與民同胞
(内閣侍讀學士)明泰(年七十)
法
天行健
古稀聖夀曜宣光暎仁鏡
五世凝承五福疇千耆仰協千齡慶璧彩弧輝麗
紫宸蒲筵綈几拜
恩辰鶴翎度處僊籌積鳩杖扶時瑞靄新論思職沗絲
綸署侍直朝朝對雞樹九㝢封圅獻樂康萬年杯
斝承
歡豫鳷鵲霏微曙景分鴻鸞簉羽玉階羣金盤幸捧三
霄露瓊管恭書五色雲
(内閣侍讀學士)五靈阿(年六十六)
維
清緝熙運際交泰
帝庸施祉式宴嘉會眉梨之耋來抃于廷元暉朗照
惠及區萌有垣者薇有階者葯夙塵清班今觀愷樂愷
樂何如羡錫洪延仙椿峻茂維萬六千
(内閣侍讀學士)曹學閔(年六十四)
宴啟彤墀日嚮晨(微臣)倍感
聖恩頻甲週許續三千叟
乾健方開五十春曾步花磚遷𤨏闥近承薇省列華
紳
澤宫已煥三雍制管見猶邀
乙覽親(思皇上肇建辟雍實由陳管睿裁汲古乃恩及臣曹學閔昔年條見特沛)
(綸著以三品京堂陞用臣遭逢深榮聖主褒奬踰常格外恩施實幸)
温語特頒滋雨露榮階即轉
沛絲綸柏梁聮咏名容附
綺席分陪
命更申何幸重霄依咫尺居然小草比松筠
御厨絡繹珍肴燦僊醖芬蒀玉斝陳有喜
天顔膺
景貺無疆
聖夀祝昌辰葵忱矢效賡颺願熙皥羣黎
化澤均
(候補内閣侍讀學士)吉夢熊(年六十五)
升恒侔日月苞絡周乾坤兩舉千叟宴六十有四
年䋲
聖祖武惟
聖人
皇帝即阼五十春崇效卑法心乾乾四極四和元氣彌
綸闢地三萬里黃金星石真見黃河源
天文建七閣淵源津溯宗滙瀾
教養天下臣民屢免惟正之供巨億萬萬緡東
謁二京西
幸五臺
升嵩及岱濬防巨川築石捍海潮汐不撼亹
施惠江浙經
六巡行
視學壁水環宫圓
天篤純佑
古稀天子五世生元孫絣釐錫羡雲來晜
頒詔大賫
恩覃人神海耆百有五歲跋履來七閩番番陪臣航朝
鮮稱觥黃耉盈三千糺縵喜氣霱卿氛氲(小臣)蒲
柳依
大椿侍直
清禁仰
霽顔
堯仁
軒夀歌詠旦旦光華天
(翰林院侍讀學士)永德(年六十四)
鳳琯乘陽日
龍樓
敕宴時彭羹調玉液
堯酒
賜金卮矍鑠羣聮武雍容溥介眉
萬年基大衍
五福迓龐祺蹌濟叨
恩澤班聮奉職司華顛趨
鶴籞秘省沐
鴻慈況遇
嘉筵啟彌增瑞露滋自慚蒲柳質長此仰雲芝
(翰林院侍讀學士)觀文(年六十二)
春和日暖耀扶桑動地歡聲祝
夀康玉液分沾湛露潤瓊卮還浥醴泉芳宛如閬苑僊
班聚更卜蓬壺晝景長從此萬年綿
國祚箕疇敷錫更無疆
(原任翰林院侍讀學士)國柱(年六十三)
大衍符元會初筵集珮珩詞林添掌故
懋典廣耆英
玉案依
光近僊卮裛露榮
天題齊捧讀不數舜廷賡(一)
簮筆班曾點乘軺
澤最優殊榮叨飲爵異數許扶鳩湛露凝
蓬闕承雲奏酺樓
萬年春有慶長被
渥恩稠
(翰林院侍講學士)博通額(年七十五)
鳳闕
丹綸沛遥聞
異數頒需雲蔭海㝢旭日敞
天關
廣殿筵排秩
彤庭叟入班耆英超洛社詩句記香山接武親
瑶陛聮紳覲
聖顔
隆儀敷錫遍
恩意洽人寰
(原任翰林院侍講學士)圖鞳布(年六十五)
金華巍殿曉光勻鈞石和調
舜陛陳
萬歲絲綸敷洊福千門松竹藹濃春編開東閣匏簧振
宇拓西陲版土馴農飽春犁兵貫革木天華髮共
涵
仁(八音體)
(四品銜管三山事)李質穎(年七十四)
古稀膺祚
曼夀延荷衢提釐協地天歲在旃蒙日云吉庚輝曉爛
璇珠圓海涵春養彌六合嵩呼華祝極八埏引年
用
詔耆耋會尚齒遠溯虞周先容臺掌禮奉常樂
御厨盤饌羅甘鮮憶從通籍濫科第崇資洊陟蒙
陶甄節旄坐領愧顛越
聖慈終始仍矜全恭逢樂宴歡
夀㝢接醴尤幸陪
恩筵玉階蹈舞
顔有喜南山佳氣五雲巔
(江寧織造)成善(年六十九)
中外蒙
優擢
高天雨露頻尚衣供黼黻司榷守關津雞舌含青瑣
龍墀拜
紫宸(臣前任奏事處行走)署銜兼管鑰啟事捧
絲綸星驛鳬趨遂花磚燕禮新問年稱下叟徧德逮羣
臣典越香山社
恩逾洛水濱載歌魚藻樂長慶大千春
(淮關監督)福海(年六十三)
閶闔晨開寶旭紅耆筵
溥錫敞瑶宫琯調鈞樂元音暢露湛衢尊瑞液融斟雉
人來千里外
賜鳩詔下五雲中久司榷賦承
恩厚盛典重欣
渥賚同
(光禄寺少卿)宗室誠速(年六十五)
博厚高明貞以悠久
聖人配之必得其夀臣之頌
君日月山阜
君乃錫民洪範衍九上下訢合純嘏單厚
太和所蒸榮鏡宇宙慶萃百福燕開千叟矧乃近支璇
源分胄以教以養維
天幬覆昨歌洗爵(前歲臣叨預宗室宴)今霑飲酎請祝
聖人椿長瓞茂本支百世越周家右
(原任光禄寺少卿)舒昌(年六十九)
金門候管啟三陽拊石鳴球引鳳凰欣奉
鸞絲聮鶴髮共擕鳩竹會鴛行
九重春色匏樽貴萬國歡聲土鼓長飫賜
恩榮浹膚革宛看蟠木暎榑桑(八音體)
(鴻臚寺少卿)何曰佩(年六十三)
古稀天子萃貞符
夀㝢延洪闓澤敷籌展萬千呈海屋蓍開五十兆河圖
瑶階排當旉重席仙醴傳宣出正厨春靄氤氲交
叶泰耆年衎樂宴承需九賓司贊(微臣)職千叟殊
榮
盛代模樂聽鈞韶環
舜陛歌傳耕鑿遍
堯衢漫將王會誇唐畫堪笑綿儀綴魯儒此日
賜筵寬禮數醉歸兼有玉鳩扶
(原任鴻臚寺少卿)寶雲(年七十一)
大德召至和飛霙同飫沃際此獻鳩辰酡顔暎晴旭璧
水方春瀜芹藻迎暄綠延熙慶來礽六陽律調玉
玉琯揚昭華金罇泛醽醁昔在
仁皇時曾譜羣仙曲重開
介夀筵拜受長生籙
(欽天監監正)喜常(年六十一)
韶回璇琯占豐穣矞雲爛爛呈千祥角亢騰精會箕
尾下爥龐眉皓首聯鵷行(臣)職
螭坳侍忝司太史令長調玉燭四時和在宥金甌九
垓慶
正朔頒書萬國朝燦如列宿承斗杓區區分野管窺耳
惟天為大惟
帝符唐堯引年鉅典欣再舉千叟當階鶴同舞奏夀人
遊
夀㝢庶民惟星協風雨
蘿圖億載紫垣輝璧合珠聮貢
天府
(欽天監監正)高慎思(年六十二)
弱水西極西以歲計程塗路阻記里鼔行少奇肱
車一從利瑪竇來賓告祥符懷仁及若望推步術
匪疎繼忝司天臺年編時憲書
大清大正朔萬年啟鴻謨
聖祖學精深一氣天人儲協紀辨方正數理精藴攄豈繄
西法密皆秉
神聖模請言奉朔地章亥古所無内列十七省朝鮮宅東
嵎喀爾喀四部四十九旗臚琉球暨日本南交古
明都我
皇擴大之一四天下區卭筰衆彈丸凖回兩外郛日所
入濛汜戸闥前溝渠隘神農九州矧六服唐虞一
紀限象限漢唐何有乎二十八分野地與跬步俱
誰言二萬里測以三角弧在天騐勾股在地皆
皇輿但看時憲書横列名可呼今日千叟宴還如王會
圖
(國子監司業)額爾克圖(年七十一)
大樂正大司成(臣)貳厥職心屏營士之秀者升諸
學八旗子弟掄其英
國書音義貫蒙古手口訓繹詳形聲譽髦斯士自童
丱彎弓調馬一一期熟精(臣)舊隸夏官紅旗奏捷
飛騎迎
皇威遠暢舞干羽翠翎耀首邀
恩榮今逢耆筵開又獲稱兕觥三千人共登蓬瀛
天子仁夀四海昇平巍巍
天為大蕩蕩能無名惟偕四門六館諸弟子詠歌圜水
迎
霓旌
(侯補司業)王太岳(年六十六)
聖皇昭大德浩浩如天仁
龍飛五十祀勲華軼前聞九圍增式廓六代歸
陶甄圖書燦壁府鼔鐘振橋門禮樂昭天地寰宇同龐
淳延洪
天錫羡瓜瓞綿雲昆元會既行慶大酺亦流
恩堯蓂六葉啟禹會三千陳殊珍充籩俎雅奏鏗琳珉
愷樂在藻洽筐筥采菽新楙儀畢三爵蹈舞環
楓宸兒齒與鮐背共作羲皇人洪惟
一人慶斂敷及此民懷柔徧河嶽律吕諧風雲休氣塞
六幕榮光耀三辰百産樂滋植四表惇尊親顧惟
纖薄姿何能效涓塵願比芹曝獻長祝
聖神君
(候補司業)曹錫寶(年六十三)
國家久道成傱萃庥徵現三階輝景卿四海樂澄絢
古稀天子聖純嘏荷
天眷五世歡同堂史冊實未見紀歲值旃蒙
龍飛符大衍䋲
祖紹丕休懋舉千叟宴耼耳及龐眉承
詔共懽忭(臣)年六十餘耆英幸為殿念(臣)弱冠時京兆
預秋薦猥以薇省班得逐鑾坡彦方恐玷清華秋
曹荷遷轉竊幸忝文衡典試赴梁汴視學奉
温綸三晉更乘傳使事方告歸督儲出齊甸鉅任弗克
勝奉職終冒譴矜憐感
聖慈内補用郎掾惟時開石渠校書職謄繕恭邀奬叙
恩司業謬充選(臣于四十二年山東粮道任内獲戾蒙恩以部員補用旋奉命四庫)
(館行走四十七年正月蒙恩以國子監司業陞用)無由報涓埃惟懷葵
藿戀兹當
夀㝢開雙闕景風煽趋隨國庶行共飫
堯厨膳
盛典古所無嵩呼洽歡嬿(臣)自通籍來屢荷
大官饌憶昔己巳年金川大功臶
賜晏豐澤園叨侍仰
恩眄(臣于十四年在軍機處行走時以金川大功告成賜晏豐澤園曾頂)前歲壬寅春
四庫敞文苑宴賚
秘閣中榮頒筆與硯(壬寅春四庫書成告承文綺恩賜晏文淵閣並蒙賞賚筆)
(硯等)屈指逮今朝
殊寵沐三徧重疊接
龍光幾忘樗櫟賤洪惟
景命隆延禧復錫羡階蓂六荚敷祥雲開宫扇鵷鷺列
班行鈞樂奏
廣殿耄耋共期頥駐顔同玉鍊稱觴舉兕觥蹈舞相
後先
君歌(臣)載賡喜起溢簮弁拜陳
萬夀詩南極祥光燦
(恩賞司業銜)郭鍾岳(年百有五)
古稀天子天同夀含生賦性託
高厚(微臣)百五慶逢辰初生積歲前辛酉自從襁褓識
含哺長飽禹粮與堯韭身沐
三朝煦育深目覩百歲昇平久棘圍初入荷
恩綸榛麓當年咏薪槱商疇光近錫厥福夏諺侯度巡
所守東南
天臨五度時春秋(臣)正九十九獻頌中途手自書淡墨
名邀
特旨授五載重逢
六省方三春載拜羣工後頭銜
優賜六品階命服章服佩瓊玖
殊榮稠叠逮儒生
異數驚傳沸人口(臣)將誇耀返里閭
帝有恩言動山藪
詔開嘉讌仰
重光籍列(微臣)與千叟
龍光再覲覺冬温
鳳藻親題自天牖新嘗正席邀
賜食旋赴成均㐮登酒藉觀璧水大規模如歷銀河見
星斗稽求典禮快所聞想像漢唐曾未有新正日
暖
日當天浹旬春入春盈缶
彤扉迎旭萃鵷鸞
玉墀
授几皆耆耉高句驪使亦引年札薩克臣並相耦(臣)得
步履上雲霄高吸沆瀣潤衰朽從今歲月總
恩賜老覺精神更抖擻歸為鄉黨說竒觀以此身名詫
交友少卿竟遂出關願(漢郭丹)冲晦羞與白雲偶(宋郭)
(雍)犬馬依戀拱
北辰子孫賦税勤南畝峩峩
象魏炯長庚霏霏慶矞滋蟠糾
至誠無息介
鴻禔
大德日生育黔首萬民仰
聖荷帡幪四海一家歌
觧阜三多祝且陋封人萬年頌欲儕矇&KR1363;
(原任司業)色布騰(年七十三)
拜舞
彤墀仰
聖顔新沾
渥澤自天頒春開六日輝
雙闕叟宴千筵逮兩班瑞靄氤氲連雨露含生頌禱
遍河山(小臣)荷
賜欣翹首演漾
仁風動九寰
欽定千叟宴詩卷四
