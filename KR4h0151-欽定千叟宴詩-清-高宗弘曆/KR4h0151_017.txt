欽定千叟宴詩(乾隆五十年)
卷十二
預宴七十七人詩八十七首
(吏部員外郎)蘇凌阿(年六十九)
恩光照大地四屆靡不周微草坼春榮豈復分遐陬紛
紛被
渥澤計日呈森修茁作向陽花徒懷中所酬(臣)從萬里
回先聽長途謳謳者何所道道樂春臺游吾民忘
帝力但見
恩澤稠遠者鼓舞同況在依
皇州羲軒有超軼䕫契亦比侔欣逢
萬年會長荷百禄遒(臣)慚材策蹇敢云齒扶鳩仰戴
天地恩何以答
皇庥
(吏部員外郎)劉世寧(年六十)
驄馬符魚綰印銅榮叨中外
寵光隆清班欣復來天上勝宴無須數洛中效職冬官
慚省日荷
恩南海竊觀風葵傾藿向知何自惟近
朝陽愜寸衷
(戶部員外郎)書明阿(年六十三)
百年三萬日竝生天地宇里人驚異瑞遂至一百
五生逢
堯舜仁豈敢懷其私大千在掌握吏民舉熙熙九門插
天開人與佳節會圭璋滿清班拜呼讙
萬歲樂事相繼
武再見明光宫共享無邊春一笑開
天容(集蘇軾詩句)
(戶部員外郎)馬昌言(年六十七)
聽鼓趨
朝玉漏永夀星午夜明於丙
九重錫宴夀筵開藹藹和風煦韶景醍醐浹髓春陽早
沃若渾忘節候冷(微臣)竊禄司版曹華髮初驚颯
垂領饌珍幸飽
仙厨
賜紀
恩歸向尚書省恪恭朝夕何敢忘敬事寧徒奉朝請
(戶部員外郎)雙全(年六十四)
鳳闕朝暉麗珍筵出
御厨觴傳千叟宴福自
一人敷瑞洽榮階草祥占出洛圖昇平何以報擊壤頌
堯衢(一)
春殿齊嵩拜
鴻恩遍庶黎年因增馬齒
詔許會龍墀日色浮仙掌霞觥介夀眉樗材非矍鑠榮
沐
露華滋(二)
(戶部員外郎)張烈(年七十)
疊貺駢祥
巽命申廣筵
嘉會接重茵人來
北闕都週甲曜集南弧盡拱辰
國語昔叨分蕊榜(臣由繙譯進士出身)中書久愧近
楓宸(臣以中書累遷戸曹)農曹七十桑榆晚翔舞韶春景色新
(戸部員外郎)高謙(年七十三)
令節回春斗柄中天日麗寅階四海歡騰
有慶萬年福被無涯
錫宴
隆恩露渥齊班淑氣晴佳(臣)職度支祝
聖持籌比鶴安排
(戸部員外郎)興奎(年六十六)
撫宇矩
祖武簫韶昭
陶堯羽部旅虎序
瑶膏叨喬僚暑雨敘五土招搖標高霄鼓舞譜舉戸操
毫調交謠(疊韻體)
(戶部員外郎)牟尼珠(年六十一)
憲乞昭
殊典煌哉
詔特宣紀元符大衍法
祖敞華筵
紫禁冠裳肅
彤墀拜舞虔鏘鏘分皓首濟濟萃華顛
五世曾元慶千齡福祉駢
鴻慈覃葛藟麟趾衍瓜綿既醉歡
朝右來同洽海壖
昇平多樂事長願播
虞絃
(禮部員外郎)諾敏(年六十一)
養老儀隆上下庠容臺叨幸習為郎不圖親受
天家賜皓首同昭
日月光(一)
威儀禮樂記三千夀世耆英數恰全為報寰中人
億兆年年自此慶
恩延(二)
(禮部員外郎)瑺英(年六十一)
筮吉春和始承
恩萬國同上庠恢數典右个合呼嵩列序欣齊齒微班
逮末躬從兹后倉禮更補曲臺中
(兵部員外郎)福量(年六十四)
春城曉色集祥雲雲外鈞天舞鶴羣羣到大羅天
上望望中
辰極煥星文(一)
文墀交彩映瑶臺臺是登春獻
夀杯杯裏光浮分寶露露華濃處即蓬萊(二)
萊北臺南小雅陳陳詩祝
聖宴中人人人都道何曾老老酌
天漿又轉春(三體蟬聯)
(兵部員外郎)博明(年六十五)
職司掌庾效持籌(臣現任倉監督)自愧涓埃未得酬屢慶
豐年頌多稼更陪廣宴飫羣羞上尊醇勝仙家醖
百品珍逾羅氏鳩湛露
恩深還憶昔簪豪曾到鳳池頭
(刑部員外郎)五德(年六十一)
郎官清秩忝曹司曾沐
恩綸侍
赤墀湛露無私沾渥澤需雲有慶洽
昌期濫竽粉署慚官守鏘佩瑶階荷
聖慈天際和風迎綺席座中春釀溢瓊卮鶴鳴正值三
霄迥虎拜惟陳百福宜白髮蒼顔襄
懋典絳帷黃幄景
天儀生逢
夀㝢年華茂人到春臺歲月熙此日笙鏞同樂愷耆英
盛事話蓬池
(刑部員外郎)明禄(年六十三)
聯步趨
紫垣侍宴承
丹陛兼珍出大官九醖斟芳醴蒲桃玉椀盛琥珀雲
罍洗龍文懸精鏐卍字疊宫綺受
賜寵云渥飲和心孔喜微賤荷
聖情無疆增
帝祉
(刑部員外郎)謝垣(年六十八)
緹室開春序
彤墀啟法筵恭從白雲署來拜
紫微天治仰
咸中慶仁由弼教宣養恬熙㝢洽寬大
巽風傳在宥欽
洪幬無疆祝大千稱觥羅耉彦注籙盡羣仙益夀瓊卮
捧承
恩鶴髮聯晞陽慙小草
聖日照長懸
(刑部員外郎)觀音保(年六十三)
南極一星高春臺淑氣調也教青瑣吏同獻白雲
謠清切曾何補
殊恩竟共邀
天厨珍飽飫羣羨
主恩饒
(工部員外郎)芳太(年八十一)
古稀天子治化淳丕繩
祖武耆筵陳引年尚齒三千紀薄海内外皆來賓歲惟旃
蒙月初吉青陽麗景開良辰五色慶雲
殿廷集金花綵勝相鮮新(微臣)忝隸冬官屬犬馬齒
巳逾八旬備員國史簪筆直隆儀鉅典昭
丹綸聽聞記載必徵實況復躬親遭際歌
皇仁禹糧堯韭仙饌列紅螺之酌清而醇祝哽祝噎蒙
賜杖牟尼文綺交紛綸式燕禮成叨
異數
純禧介祉宜駢臻感
恩莫效涓埃報大書
盛事垂千春
(工部員外郎)韋陀保(年六十六)
蘭署追隨預選
蓂階福澤同臻六律仙韶雅奏百花寶醖芳醇匝地需
雲廣被自
天巽命重申承
恩四十六載(臣食俸四十六年)長歌億萬千春
(理藩院員外郎)八十九(年六十四)
曾效軍胥佐佽飛洗兵飲至慶來歸凱歌萬里敷
文命夀㝢千年被
德暉皓首長筵擎翠斝青陽左介覲龍旗
九重春澤重重渥豈獨歡陳湛露晞
(理藩院員外郎)伏魔保(年六十四)
國隆
鉅典(臣)戴
鴻恩各署榮齒合徵夀元維兹夀元非(臣)所有我
皇握之栽培既久普天蒙福亦豈近臣惟附
庥光遂及(臣)身(臣)欣(臣)年(臣)慶(臣)福(臣)福孔長長申華
祝
(理藩院員外郎)色騰額(年六十一)
斗杓指攝提春氣先蓬島獻吉詹六辰作朋衍三
老維
皇御鴻鈞陶鑄同
天造夀㝢拓臺萊嘉宴聯魚藻
元覆遍黃垠
神施答
蒼昊自今萬八千永契成鳩道
(理藩院員外郎)阿林(年七十六)
縻禄
天朝歲月賖更承渥澤拜
恩嘉華封稠疊稱三祝薄海歡愉共一家宴接
龍光欣有慶筵開鴛序靜無譁
彤廷束帶身長健
玉陛彯纓鬢未華
閶闔開時承旭日蓬壺深處
賜流霞共欽
錫福兼中外萬里同聲
盛事誇
(理藩院員外郎)佛存(年六十一)
養老
天心篤筵開六合春共球超古盛福禄與時新皓髮排
鵷序龐眉及雁臣歡聲騰
紫籞四大仰
皇仁
(理藩院員外郎)哈拉爾岱(年六十七)
洋洋大瀛東一一籌添屋菶菶朝陽岡翽翽鳴文
鷟蔚為
聖人瑞一堂備
五福敷錫及臣庶恬養
大鈞育因之耆耉多
醇化所霑沐筵開華髮集春酌仙醪馥
熙朝有九有(臣)職在典屬跨漢尉候區踰周要荒服内
外札薩克久為我臣僕歸順蒙古全興屯回部熟
暹羅及交趾琉球歲貢肅請看高句麗陪臣稱觥伏
(理藩院員外郎)諾木渾(年七十三)
皇仁宣鬯迓祥庥綺宴春温瑞露浮斗指南車爭獻雉
人趨
北闕快攜鳩曈曨日影開千戶澹沲風光拂九斿飽
飫嘉珍歌既醉太和翔洽遍神州
(提督衙門員外郎)蘇爾德(年七十八)
皇仁摩浹民在宥薰琴解愠韶蕭奏朝盈黃髮野鮐鯢
同到春臺飲醇酎蒸成
夀㝢樂長生算綜京垓奉
聖夀至當百順推福基
大福由來
大德佑
玉牒綿瓜孫抱孫
古稀天子凝祺懋九光芝彩啟絢爛文明曜拱南弧宿
華髮春生露溢斝仙筵風藹烟攜袖(微臣)奉職隸
金吾再造
深恩赤心鏤馳驅粤嶠愧駑駘雨露依然到蒲柳
盛遇欣占春共長
鴻仁允被天同覆
(内務府員外郎)舒明阿(年六十五)
奕奕丙丁躔祥暉朗穹宇三階如衡平五曜同珠
聚老人星見世太和黃髮鮐背盡是
聖人之所予需雲起泰交新頤以養鼎有陳大年肇週
甲拱
闕三千人算積
萬年長合為
一人夀豈第大椿之歲八千為秋八千春甘醴盈堂前
瑞萐生厨右階蓂六葉應春風歸昌協調開太蔟
(小臣)拜手祝
繁祺
天錫純嘏
德彌厚
(内務府員外郎)花尚阿(年六十五)
玉琯開韶律
彤廷闢玳筵簪裾來橘叟衢壤祝
松年備福疇逢九徵祥數倍千尚衣班秩忝筦庫職司
專
恩許(微臣)逮春逢
化宇宣五雲光近處人羨地行仙
(内務府員外郎)福泰(年八十四)
彩筆臺郎紀弧南瑞緯舒
重熙恩洽再千叟數盈初軍伍櫜弓日儀曹竊祿餘覲
光欣咫尺供職愧迂疎陪禮隨
雕輦聯行侍
玉除
盛時追合雒
夀㝢藹華胥鶴髮寰瀛遍鮐顔
楯陛臚香醪濡劍佩文綺萃簪裾拜手陳三祝颺言
頌九如萬年歌
帝德春慶滿車書
(内務府員外郎)廷標(年六十八)
大地陽和遍
殊恩錫九重耆筵羅
賜杖仙饌集華鐘列坐尊罍簇分行錦綺從熙春人矍
鑠接晝禮雍容
内府司儀久元辰令典逢在廷欣醉飽
曼羨祝如松
(内務府員外郎)老格(年六十六)
鴻圖積祜
闓澤舒祥
聖人至德
五代一堂序符大衍耆筵再張以示
慈惠濟濟翔翔耄耋肄禮稽首拜颺
堯羹舜酒近
天子光
帝錫難老則篤其慶齒爵居上
手賜之觴酬酢
殿陛藹如春陽臣叨末座愧附仙郎年逾甲子幸浥
天漿于胥樂兮
萬夀無疆
(内務府員外郎)舒霖(年六十五)
禁署承
恩歲月深輝騰建木拱瑶林三千鵷序娛康爵春滿人
間
化育心(一)
紫芝白鹿紀祥多何似
虞廷喜起歌慶溢華筵韶樂作敢同儀舞鬯陽和(二)
(内務府員外郎)四達子(年六十二)
青雲干吕海無波秩秩耆筵釀太和儀肅千官隨
列仗
詔從
三殿集鳴珂
仙厨捧膳兼珍溢
御幄當軒瑞藹多白髮承
恩懽既醉
皇家渥澤被衢歌
(内務府員外郎)福泰(年六十九)
春啟璇璣得序輝生蓂莢敷榮
聖恩廣推茀禄嘉宴溥逮耆英
羨錫三靈協鬯圖披九服駢禎白髮郎官忝職
彤廷盛典載賡
(内務府員外郎)邴先蘭(年六十一)
龍樓鳳闕仰
垂裳景慶輝連日月長犀斝千班羅鶴髮鴻臚九&KR0596;肅
鵷行淳龐允自
天衷錫典禮欽依
祖德將
澤被瀛濛超禹甸
道高爻象邁羲皇淵澄嶽竦聯諸福鰈泳鶼飛會百祥
中外鳬趨依秩宴
萬年春酒頌無疆
(内務府員外郎)萬保住(年六十五)
巍峩
帝德高三五
天廓鴻圖錫禔祜在朝耆耋奉徽猷遍野鮐黎樂農圃祥
風所扇
仁恩齊惠日初妍禮筵舉饗老儀開周八極引年典重
超千古珍饌華簪
賜禁闈(小臣)欣幸沐
恩輝無疆
聖夀如
天夀南極星明映
紫微
(内務府員外郎)福申(年六十五)
埏絃合作一家春耆宴從容拜
紫宸同酌醇和申頌祝萬年琪樹日華新(一)
珠殿崇嚴慶
躍龍玉筵松桷職虔供巍巍
聖德承
光烈夀㝢康衢協穆雍(二)
章縫拜
賜慶初元(乾隆元年臣奉生恩詔給廕監)五紀今蒙飲上樽願祝億
千添甲子露蕭長得奉
堯恩(三)
(内務府員外郎)承翰(年六十二)
扶輿溢淳和濃化滋滲漉
禁籞環玉泉淙籟鏘鳴筑萬夀嵐光霏恒春仙卉馥
(臣)忝備園官韶景奉
宸矚小草依
福庭瀛波慶長沐
至尊念耉耆長筵均
錫福頭白上林丞班聯綴鸞鵠西山黛色迎春酒映新
綠泰交萃而亨嘉會温且肅
高厚無以酬賡歌瞻旱麓
(内務府員外郎)楊維新(年六十八)
皇極肇建萬流仰鏡先天創物
世篤其聖
聖皇紹祚四岳增峻
開榮灑澤太儀斡運人永其夀伊思鎬飲應會
皇都竭誠盡敬翩翩者鴻翼翼飛鸞龍翔景雲月竁來
賓諤諤黃髮彪之以文
天錫難老福禄來臻
元化滂流皇乎備矣振纓承華鸞觴酌醴超商邁周軒
轅承紀晞陽豐條對揚
帝祉(集文選句)
(内務府員外郎)通源(年六十二)
曈曨春旭繞祥煙
閶闔宏開列綺筵
斂福共欽
天錫嘏呼嵩遍列地行仙含香竊附諸曹後侍直常慚
建禮前豐草欣承
湛露渥耆年長此頌
堯年
(内務府員外郎)福喜(年六十二)
玉粒照筐筥匏樽酌行潦
蓬萊春晝永把酒慶
夀考卷阿詩可繼
國恩久未報内景含天燭扶杖起相從仰荷
天地德歲華來無窮里巷自嬉嬉百歲仍稚幼仙山與
佛國頗有此樂不(集蘇軾句)
(内務府員外郎)王立柱(年六十一)
守職慙方面承
恩近
聖顔斑螭開兩序銅獸覲雙鐶燕喜祥飄勝鼇欣抃擁
山三千鸞鵠侣獻
夀彩雲間
(内務府員外郎)景善(年七十二)
閶闔天門仰
至尊無疆
聖壽軼羲軒堂開五代
天垂慶祝晉三多野頌
恩鳳闕呈祥飛鸑鷟蓂階獻瑞馥蘭蓀俯欣小草依春
日
湛露霄邊捧玉樽
(原任員外郎)圖彬(年七十)
彩幡華勝春融暢親捧雲罍
玉階上
寶扇平開奏曉鐘罏烟結篆排
天仗
古稀天子沛恩綸
賜宴松喬偓羨倫箕翼已看瓜瓞盛璣衡彌著若英新
部僚承乏蒙
恩廣氣燮泰鴻
日華朗疏仡循蜚
寶籙多
鴻鈞樂育人安養五百昌期慶靄稠八千歲月記春秋
趨蹌華髮
昇平頌饜飫衢尊百禄遒
(原任員外郎)富盛額(年七十)
練時日
敷洪禔春風六葉仙蓂齊
重光禮樂
懋典稽五色璚露溢寶罋太乙仙仗分青藜(小臣)昔佩兩
尺鞬鞭梢遠指月竁西(臣曾出科布多兵差一次)萬里琛贄集
八紘仁夀躋卿雲糺縵瞻
天題更從
金闕觚稜上遥指弧南麗璧奎
(原任員外郎)福寧(年六十二)
泰階藴真符
篤祜契
蒼昊
聖日宣重光郁華被八表欝葱佳氣中(臣)職隸灑埽馬
齒逾六旬華髮久如縞吾
皇大式宴露蕭歌夀考鵷鷺集盈庭自顧猶小草春暉
得均被煦嫗振衰槁仙釀挹金莖
龍光拜黼藻
宸恩賜洪延永錫定難老介福慶攸同扶桑旭方早
(壇五品天官)巴金泰(年八十五)
豢養沾
恩久叨榮六十年宏開
仁夀宇欣遇
太平筵焜耀葵依
日帡幪蟻測
天祥暉徵璧合麗彩協珠聯載頌如川句爰歌湛露篇
飲和兼食德話與子孫傳
(壇五品地官)佟泰(年七十二)
明禋備職凛維虔芻秣恩深五十年歲慶
神庥光燭地齡依
聖澤賜從天雕菰預擬炊丹甑仙醖真同挹醴泉既醉
歌成同抃舞青陽淑氣正暄妍
(廟五品太官)圖俊(年七十八)
郎署從容捧豆籩耆齡長此樂
堯年銜叨五品班行肅齒序千官
賜予駢春到廣庭濡湛露頌傳
清廟仰升烟歡呼己幸隨台耉奔走猶堪佐吉蠲洛社耆
英輸繪畫鎬京宴醑軼詩篇
古稀正集無疆慶祝
嘏還期衍萬千
(廟五品太官)石海(年七十七)
朝班與宴千人列
廟獻論資五品官禮樂光華耆耉逮總濡
天澤上雲瑞(一)
盈廷華髮慶春長
嘉會重編册府光五十紀元年論萬不誇丹筴翠蓂祥(二)
(廟五品太官)額倫泰(年七十二)
恭承嘉鬯肅奉豆籩雲棟松牖
丕顯在天
皇帝薦饗懓愾益虔通微合漠契序
高圓
祖德穆穆
帝心乾乾春秋四孟歲暮吉蠲粤五十年如一日焉
帝夀敷錫羣彙陶甄九宇性遂八極齒延方春之吉聿
暢綺筵嗣我
神祖千叟駢聯珠嚢璀璨寶鏡昭宣醉酒飽德歌雅頌篇
(廟五品太官)瑚雅善(年七十一)
典重襜帷效肅恭仰惟
法
祖慶熙重三千叟集嘉筵啟
繼序
神堯頌顯庸(一)
五品階躋鬯瓚司焫蕭光裏煥華芝恭承
錫類參耆席嘉樂恒邀
百福宜(二)
(廟五品太官)圖豐額(年六十九)
駿奔恪守常職
嘉會欣逮微躬辰仰衆星環拱詩歌萬福來同瞻
天共慶春煦養老尤欽
禮崇
丹陛歡騰鶴髮三多祝並呼嵩
(廟五品太官)蘇楞額(年六十八)
南極珠輝曜西池玉琯呈羣瞻
蜺仗列歡聽鳳簫鳴扇影和風裊爐霏瑞靄清升恒歌
聖主几杖逮耆臣肅拜逢
殊典賡颺達下情恬熙春浩浩
夀㝢樂昇平
(廟五品太官)善福(年六十三)
蓬萊
嘉宴飫仙醽歲首祥舒第六蓂慶啟金枝增
玉牒光生
瑶闕聚珠星東藩臣預三千數上舍人尊百五齡夀
世貞符高典策端由
建極協清寧
(廟五品太官)花良阿(年六十一)
春開大衍期
繩
武集千叟祥颸調鈞樂湑露滋仙酒憶昔屬櫜鞬微勞邀
寵厚逮今榆景延蹌濟駿奔走時方麗新杓
恩許酌大斗願言詠洪圖無彊頌
悠久
(廟五品太官)關林(年六十)
廣宴三千叟
重熙典倍崇華年沾湛露麗日宴春風集福鳩羅杖延韶
鳳協筩
億齡綿景祚敷錫萬方同
(内管領)巴哈布(年七十五)
大千人瑞普拜舞盡騰歡讌闢瑶池曙風迴黍谷
寒聯翩來杖履蹌濟列衣冠尊酒涵春盎
宫花帶笑看鬢疎羣點雪
恩重輒還丹七十齡猶壯長游
化日寬
(内管領)九格(年七十五)
懋典欽重舉華年喜共邀奉觴趨
紫殿扶杖拜
丹霄嘉會天開泰新祺斗轉杓(微臣)躬灑掃獻頌繼春
椒
(内管領)馬達塞(年七十一)
春開玉律時際風條
瑶階湛露瀼瀼濃濃耆筵懋舉
慶積熙重覃敷
聖澤粟盈帛豐葵帎慕
闕許覲
丹楓上自扉闥下逮士農東越霞海西逾太蒙同臻
夀㝢並協時雍内府朝夕近
日光融馬齒逾七志勵靖共
天顔咫尺拜舞華封
(内管領)立柱(年七十一)
長樂鐘聲到曉撞曈曨麗日煥雲窗班分拜跪依
瑶席宴合醇醲啟玉缸齡已百餘增夀愷叟從千
計驗敦龐
乾坤一德貞元合邃古遭逢未有雙
(内管領)福慧(年六十八)
鎬飲撰良辰紳佩集
瑶殿典邁膠庠隆
恩泝垓埏徧綵簴鏗雅音珍庖送兼膳臚頌歌
介祺歡積蓬瀛宴何幸筦庫微榮光沐
殊眷願言山嶽崇惟慶盤石奠
(内管領)六格(年六十七)
皇帝陛下聖久道乃化成大哉事事超萬古允惟
敬
天
法
祖勤政愛蒼生
大鈞育萬物浹化被八垠蠲租免税澤滲漉踰千百萬
仁外還施仁惟
仁者夀克
夀世潤以甘雨煦以熙旭協氣布濩普四天下咸彌綸
褘夫
介祺
錫羨綜萬八千歲為一甲子三皇之世鴻如春詩之既
醉備五福(小臣)敢頌
聖德祝效華封陳
(内管領)神保(年六十七)
嵩祝
宸祺曼羨海涵
皇澤鴻溶
五福備臚周雅百男
慶溢姬宗占瑞星弧躔拱捧爵露醴春濃茂典叨榮
嘉會載賡頌叶華封
(内管領)寶善(年六十二)
景運蘿圖集瑶階蓂莢新
恩筵諏六日耆叟溢千人
福喜綿瓜瓞祥看集鳳麟(微臣)遊化㝢抃舞向
楓宸
(内管領)清海(年六十二)
斗杓東指天下皆春光華復旦品物咸新祥舒
泰運慶洽
昌辰乃開綺筵乃徵蒲輪
紫殿温煦仙仗玢璘惟老有養數典懋陳教孝教讓
食饗禮均未若
聖代福聚禔臻一宴三千醇醴華茵精鏐文錦扶杖懷
珍
化日之麗
昊天之仁
殊恩異數廣錫臣民臣職廷内鳬藻叨臻拜手稽首歡
舞蹲蹲
(内管領)全著(年六十一)
聖治臻熙洽耆筵沛澤新南弧方見丙東旭正賓寅
篤慶徵綿瓞
延洪紀大椿普天同夀愷敷錫頌
皇仁
(内管領)化麒(年六十一)
耄耆聯席到蓬萊
詔許臣民一體陪異數幸邀春酒遍由來大地是春臺(一)
賫金
賜杖承
恩疊祝華呼嵩獻頌三鯢齒數千環
鳳闕慶同薄海
寵光覃(二)
(内管領)鍾泰(年六十)
聖德覃敷健法
天春祺溥錫宴高年九霄露渥霑仙酒五色雲霏繞
御筵班輯鵷鸞儀自肅
恩流蒲藻
澤無偏惟應億載添籌算虔奉
奎章麗日箋
(三等侍衛兼茶上總領)德克精額(年六十六)
彤扉曉闢春風和羣叟序進陳賡歌翠水蓬山依咫
尺五雲深處承
恩多(微臣)忻幸
澤無量九奏鈞韶聽天上已叨宿衛趨
禁林更聽頒酺肅
仙仗雲漿露液如醍醐翠椀分擎白玉除昔年司味
調
禹膳(臣曾充飯上拜唐阿)今日令典瞻
堯衢衢尊同挹萬方喜鳳牒龍編古無比惟歌
瑶紀與天長歲歲春華綏
福履
(三等侍衛膳房五品官)拴住(年七十四)
就瞻喜入歲華春宫柳含烟草織茵廣讌宏開樽
溢露耆齡肅拜膳多珍宵光景宿隨垣朗曉色璚
雲展幕新已慶琛球敷朔旦更欣珠璧會昌辰
天將羲皥超羣帝
聖以松喬錫萬人進退華顛胥秩禮趨從綺席並依仁
寵綏已合高卑序
渥賜無分内外臣五十年來齊
長養三千界内共龐淳奫淪詎可蠡窺遍躔緯寧教管
測頻惟有葵忱傾
皓日隨班抃舞仰
鴻鈞
(三等侍衛)公卜(年七十三)
巖廊夙幸近
光頻
廣殿重叨
聖澤新職奉金鍾襄
盛典
恩恢玉液逮(微臣)桑榆長仰
光華旦雨露重敷天地春從此駐顔知有術已隨仙侣
聽韶鈞
(三等侍衛)富保(年六十八)
夀鏡懸璇霄輝影聯珠璧散作寶華雲上拱
微垣北羣雍際長春寰㝢瞻瑞色吉辰
嘉宴開星次耆英席充庭振鷺聲漸階翽鳳翼(小臣)
得觀
光聯茵殿巖側往扈上蘭
狩班侍金門直荏苒望七齡粟豆糜棧櫪豈意枋榆姿
仰接鴻鸞翮恭惟治
重熙肖翹亦被澤願祝億萬年
聖夀天無極
(三等侍衛)塔坎保(年六十七)
穆穆景霄厥苞孔彰閎閎珍壤厥符孔揚天苞地
符於何見之八極同夀唯
帝之儀
皇極肇建九疇斂福月正六日亶茲百禄眉夀偕來萃
于
帝廷文筐伊蔚旨酒伊馨唯是眉夀惟
帝錫予拜手賡颺登三咸五地天之泰雲天之需
帝心乾乾萬年樂胥
(三等侍)衛蔣七格(年六十五)
百昌戴
天不知
天之高萬物仰
聖不知
聖之勞自童顔而皓首唯鼓舞以游遨隨作息於白日
安耕鑿扵青郊
帝心以育物為則
推恩錫福遍翹肖陽春溥
夀祺餐和飲醇醪(臣)衍擊壤詩敬隨衢叟歌
唐堯
(三等侍衛)百福(年六十二)
六合春如海千耆夀作朋陳疇綿
福祿衍筴肇
雲仍慶協弧躔燦暄依綺旭升豹韜慙侍值佳氣藹
觚稜
欽定千叟宴詩卷十二
