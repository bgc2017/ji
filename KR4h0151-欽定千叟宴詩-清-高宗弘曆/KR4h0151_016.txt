欽定千叟宴詩(乾隆五十年)
卷十一
預宴六十九人詩八十四首
(左庶子)九十四(年六十二)
三王有乞言百年曰期頤惟我
君之德本仁以聚之養老之珍具食齊視春時先飯辯
嘗羞則下天
上施四暢交乎中百官得其宜考時月定日執禮者詔
之詩言其志也儀行不重辭(集禮記)
(吏科給事中)玉麟(年七十一)
聖主膺繁祉
推恩徧四方來遊徵五老尚齒邁三王聿念耆而艾言
嘉壽且康
新綸頒歲首
鉅典應期昌宴洽春初麗歡騰日乍長聯行趨
玉殿拜坐受瓊漿豸服慙糜禄鵷班待晉觴恭陳
萬年頌奕世覩呈祥
(禮科給事中)柯瑾(年七十一)
聖神文武宣
重光惟
帝萬壽歌無疆禮陶樂淑洽郅化
斂福
敷錫凝庥祥環瀛雍動調風雨咏德含淳人鼓舞上壽
壽
國次壽民共慶喬齡徧區宇
帝曰都爾臣若鄰疇咨環侍
予一人三壽作朋
天佑順年年長養春臺春春光如許諧清宴上日傳宣張
酺讌耆民倍得例
恩推侍臣
特許傳杯徧傳杯之數人三千盛儀真軼羲黃年
賜詩
聯咏
文思盛杖玉懸鏐
錫賚駢
五世一堂古未有
列聖基培元氣厚
天子行看六代孫諸生所師百齡叟(小臣)卅載荷
恩深七十善飯傾葵心何曾去學餐松术福際隆時自
照臨
(工科給事中)圖薩布(年七十一)
地近
絲綸閣東臺奉
聖猷長安春正麗元會澤彌周獸鼎香凝篆蓮壺漏報
籌後先聯黼黻左右列肴饈夀算原如鶴康強不
杖鳩栢梁歌亹亹桂醑樂悠悠桃結三千實霞凝
十二樓南山頻獻頌嘉祉滿
皇州
(吏部郎中)邁蘭(年八十一)
皇澤涵如春物物得其所式覘
久道成
懋典盛秩序引年優上齒番番黃髮侣
熙朝洽人瑞
嘉宴今重舉有杖不湏扶袖底春如許雲璈韶奏翕
仙醖卮浮醑晴暉藹慶霄和氣叶干吕(小臣)屬銓
曹聯行隨進旅希世信難逢書名榮
賫予願上
萬年觥得賢
聖所與九流祝多材六計奉
當宁
(吏部郎中)額爾德尼(年六十八)
蕭然野鶴姿羽翼翩翾好
天仗隨
雲軿飛步凌縹緲濃墨寫黃紙一一立名字蒼顔白
髮略相似人間俯仰三千秋雍容已饜
天庖賜誰言遠近殊蓬萊不可到萬戶春濃感
國恩遙聞爭誦十行
詔(集蘇軾句)
(吏部郎中)慶安(年六十八)
叶氣被
皇圖祥光開㝢縣同遊福禄林共入
羲黃宴介夀盡龐眉開樽臨
廣殿蓂葉映階翻萐脯當廚扇傳觴到微秩獨愧銓
曹掾既非水鏡才亦豈冰壺彦欣逢
錫福辰得附耆筵選擊壤效衢歌裁詩慙述撰
(戶部郎中)拔寧阿(年六十二)
解阜協五絃修和慶六府耕屯萬里遙豐樂遍率
土
聖人富藏民蠲除
恩屢普民穀數載登恬熙繪比戶
夀鏡叶夀祺春臺樂春煦在廷多耉耆
賫宴浹膏雨樗材備郎署會計事覼縷寧期荷
殊澤玉筵侍樽俎祥颸扇始和旭日照方午耕鑿頌康
衢播為
玉陛舞
(戶部郎中)良成(年七十一)
蓬萊佳氣轉鴻鈞日月光華焕
紫宸節先銀旛齊耀彩
恩醲粉署盡含春持籌那重錙銖積
布澤深知雨露勻有慶萬年依
化育無為四海擴彌綸
覃施叠沛蠲租令厚實都歸力穡民禾穎麥岐長紀瑞
空桐丹穴悉歸仁臚歡耄耋儕鵷鷺
綏福曾元萃鳳麟
保赤誠求
純嘏祝敷榮何幸預(微臣)
(戶部郎中)穆騰額(年七十三)
掌邦圖敷五典郎署欣叨蘭握選
聖朝九賦法尤良百卌年深澤涵演我
皇屢降蠲租詔玉粒萬艘紓運轉帑藏頻因賑䘏頒倉
箱特許輸將免豐年處處茨梁足
曠典時時日期展方春斗柄鴻鈞斡酺宴羣工飫豐腆
(臣)依
聖夀效賡歌戩穀穰穰慶長衍
(戶部郎中)永祿(年六十九)
昇平歲月共嬉遊粉署欣承
惠愷稠宴啓初韶千叟聚祥徵復旦五雲浮昔叨壯齒
馳戎幕(臣出兵二次)更忝農曹掌
國籌大有惟聞歌萬億臚歡長見仰
懷柔穰熙報處輿情惬蠲貸加時
睿慮周從此年年
仁夀宇逢春長慶播
鴻庥
(戶部郎中)何廷璿(年六十五)
嘉宴重開盛長春煦太和
一人千叟燾五福百男多候叶三陽琯榮逾八伯歌
天章賡
舊韻純嘏詠卷阿(一)
雲曹昔忝任農部又遷官幸值華筵啓叨聯衆叟
歡髮憑嗤鶴白心自效葵丹榮聽
鈞天樂身疑借羽翰(二)
(戶部郎中)富成額(年六十六)
閶闔啓千門頻傳
詔旨温
神功過舜禹
聖夀軼羲軒暖律初消凍芳春已負暄
彤廷諧舞鳳白髮萃翔鵷畫省慙司計邊陲憶屬鞬
弭兵皆
帝力蠲賦總
皇恩貳膳榮前筯醇醪拜上尊矢音隨百爾
錫宴紀含元
(戶部郎中)德禄(年六十二)
聖主握蘿圖
純禧邁軒嚳羣雍陶太和敦龐慶成俗緬昔
神武揚威稜讋蠻觸司農總偫備(微臣)隸其屬封軺佐
持籌飛輓結芻粟飽騰奏凱歸駑駘冀勤勖欣兹
預
嘉宴耆耉鏘鳴玉戢戢在藻魚
恩波被濡沃聞賡湛露詩仰叶
鈞天曲榮幸愧不材何以答
禔福
(戶部郎中)巴陽阿(年六十二)
聖澤旁敷日神蓍衍瑞年欣逢
嘉宴啓及此令韶宣藁飫熙堯壤豐財叶
舜絃綏豐祥紀萬衎燕數逾千肅穆
龍光近雍容鷺序連粉闈慙綴迹玉砌幸差肩占叶需
雲象懽承
湛露筵今宵瞻列宿應共夀星懸
(戶部郎中)佛爾卿額(年六十六)
嘉慶駢繁叠歲新
萬年備福仰
楓宸誠惟不息恒
行健物共長生飫化醇翠莢璚芝呈上瑞玉衡珠斗紀
華春暉聯梧閣鴛鸞侣澤到茅檐笠屩人九節蒲
抽仙葉潤六枝蓂茁玉階勻介眉酌斗歌豳協式
燕承筐肄雅陳海鶴精神延
夀世閬蓬歲月紀良辰勉司會計叨糈久力效馳驅出
塞頻小草許教霑
雨露
鴻庥原是廣陶鈞不慚無補依郎署欣共耆英渥
賜珍
(戶部郎中)佛喜(年六十三)
吹萬承和風方中仰
聖日八紘康樂登比屋熙和輯(微臣)屬農曹
汪恩得仰悉蠲除給賦租
勸課&KR0907;稼穡鑿井而耕田三農咸徧德耆耉慶朋來元
祉協初吉敷榮芝圃新潄醴蘭尊溢玉函雲笈籖
綿綿開部帙
(禮部郎中)諾穆福(年六十一)
瀼瀼湛露遍林柯魚藻臚歡頌
有那
五代曾元膺
曼羨八埏仁夀沃陽和叠逢
嘉慶
天多喜普暢元聲
帝作歌上瑞有因惟
福錫長春無量及民多引年優典敦風厚式燕維儀盡
禮羅儕鶴自聞聯佩黻扶鳩兼復到烟蓑珍饈列
品筵聯序瑤斝分漿色轉酡白傅詩篇寧擅勝洛
陽圖繪弗同科榮承
盛際均霑澤
恩逮(微臣)飫沃波夙夜寅清慚備職許依梧鳳咏
卷阿
(禮部郎中)書敏(年六十三)
慶雲糺縵輝
當宁五典惇庸燦修舉大啓
彤庭洽燕胥鵷班鶴髮聯儔侣(小臣)簪筆議容臺三
十年來豢天糈圜橋璧水仰觀成揚扢
鴻儀歌業虡羣雍熙豫咏由庚百産豐亨誦華黍俯愧
星霜上髩毛深叨
雨露銘心膂敬陳天保頌
升恒何幸
龍光接譽處
(禮部郎中)專泰(年七十一)
皇建有極夀世夀人
錫之燕愷溥以陶甄皤皤耆艾藹藹韶辰蓼蕭仰澤蒲
桺回春(臣)忝儀曹夙夜惟寅昔從西師
天威丕伸今瞻
北闕
恩賚式均再拜稽首敢紀
皇仁
(禮部郎中)蘇冲阿(年六十三)
奉職容臺列
恩榮與引恬耆年
重宴啓吉日六辰占樽有康衢酌籌從海屋添惟
皇躬備福率土慶均霑
(兵部郎中)明德(年六十一)
時平戎政簡竽濫及樗材日暖韶光麗春濃
御讌開歲纔週甲子
恩許到蓬萊願緝升恒頌瑤階進
夀杯
(兵部郎中)福保(年六十六)
天聲尉候一廣輿章亥履臣隸夏官屬竊禄越三紀昔
者隨行間馳驅執鞭弭親聞凱歌奏
耆定超前軌西師兩金川掃蕩平如砥
神機本獨斷指掌瞭萬里吉語迅遞郵飛旗頻送喜
功成大化普養恬遍遐邇吾
皇萬萬夀京垓計甲子人登
仁夀㝢歲叶陽春啓廣庭列華髮瓊筵渥芳酏小草亦
叨榮守官述前媺
(兵部郎中)李世裕(年七十四)
古稀天子萬夀多(小臣)願進擊壤歌懷蘭忝直司馬署
親見寰區韜兵戈西濛北漠闢屯牧闐玉充貢馳
封駝熊羆十萬廉俸給一一汪濊沾
恩波六軍鳬藻奏陔夏多士鳳翽矢卷阿㫋蒙紀歲月
太蔟南極朗曜珠嚢羅
重熙累洽際恬養康強逢吉樂民和瓊筵接武胥衎衎黃
髮稽首咸皤皤日升川至頌
聖夀萬年琪樹森枝柯
(兵部郎中)英珉(年六十二)
斟元化益樂羣生土貢梯航瑞畢呈歲酒能令老者壯
娛遊原勝洛中英(王正吉)
禁城瑞靄曉蒼蒼卉浥天漿鳳在岡槀飫筵中歌
復旦元亨隆遇應期昌(叶嵩三離合體)
(兵部郎中)禪布(年六十六)
楓陛偕稱
萬夀觴敢誇列宿應為郎
九天日照耆英會千叟雲依糺縵光西賮南琛春輯瑞
賓連平露歲呈祥
盛朝兩度開嘉宴五十年徵億載長(一)
鶴髮相輝鷺序盈
璇霄仙籍遞稱觥三陽泰叶三呼慶
五代堂昭五福并魚藻那居占式燕笙簧宵雅叶聯情
(臣)班樞屬叨
恩渥小草生春盡向榮(二)
(兵部郎中)達爾吉善(年六十六)
和氣祥風浹寰宇到處陽春潛煦嫗桑榆晚景益
傾心犬馬暮年彌戀主(臣)年十六際
熙時五十年增歲華予讀書欣惟讀
國書(臣由繙譯舉人出身)仕籍登時漸華膴膺民社責罔設施
作牧守臣乏風矩旬宣畿甸績無成閉戶思愆由
自取(臣任直隸布政使緣事鎸職)已分濩落成枯枝豈料敷榮
沃甘雨中樞尚備司曹郎一命而傴再命僂更躋
千叟隨王公得頌萬年獻
君父(臣)之甲子纔過六恒河沙數何足數日月光華覲
聖神億兆京垓法
天
祖
(刑部郎中)伍正額(年六十五)
聖皇御宇握化樞郅治醲浹周海隅臣職奉西曹敬陳
德意敷明刑弼教邁有虞豈但三祝湯網下禹車
湛恩歌龐鴻
闓澤沾澍濡太和所積世曼夀甘露被野尊盈衢歲在
旃蒙孟陬吉引年鉅典占雲需
天閶晨開羣叟趨鶴髮鮐背不藉鳩杖扶熙熙登春臺
一一飫醍醐(微臣)何幸預宴酺竊禄五十年馬齒
六十餘
陽和布濩不遺柳與蒲稱觥鞠&KR0957;歡且呼
古稀天子錫福同寰區
(刑部郎中)王顯緒(年六十八)
聖皇御宇五十載金甌玉燭開光昌維時
龍飛春臣始隨鵷行(臣忝乾隆丙辰士龍飛首科進)從容郎署雞舌
香旬宣南國自媿無寸長有負厥職心傍徨
天恩高厚洗瑕垢俾得常依日月星辰旁(臣由部員外任安徽布政)
(使獲咎蒙主事恩錄用刑部)歡從耆艾餐瓊漿鈞天廣奏聞
鏗鏘
温綸下降仁風揚甘露降庭芝生房
國家刑清政簡邁虞唐華林鳳樓何足方冠裳濟濟
福禄穰穰惟願
彤墀肅拜共進
南山觴
(刑部郎中)運泰(年六十二)
耆筵繩
祖武
懋祉錫寰區大衍羲爻紀重華
舜德敷金芝綿奕禩玉斝酌中衢浩蕩風光裏
恩榮荷獨殊
(刑部郎中)文禄(年六十七)
乞言尚齒慶時雍
沛澤欣聞
巽命重隆運中天瞻日麗盛時耆老亦雲從鵷行序處
春光永鳩杖扶來瑞靄濃頌獻
天仁齊拜手職慚淑問贊
堯封
(刑部郎中)蘇爾通阿(年六十三)
備福因之錫福穰春臺熙皥普無疆
萬年夀㝢歸
涵育扶杖人皆願晉觴(一)
青雲仙侣白雲司拜舞蹌蹌共一時從此逢春叶
韶律長依化日咏遲遲(二)
(刑部郎中)明德(年六十四)
粤稽引年舊典洪惟我
后時欽百壺周宴斯舉十日漢酺並斟貺以備禮備樂
緬惟養陽養陰何必桓榮受錫辟雍佇
法駕臨(一)
瑞啓螽斯庭内
恩濃魚藻池邊
日月光臨葵向濩咸音叶&KR1000;緜仰覲
龍光咫尺俯隨鵷序蹁躚(小臣)抃舞獻頌拜手稽首萬
年(二)
(刑部郎中)豐盛額(年六十六)
一德風雲會三春雨露滋身依青𤨏闥職忝白雲司作
解
仁頻洽觀頤
澤更施從知
示慈惠黃髮遍
丹墀(一)
殿角曉風徐金鋪集彩裾
祥延川至際
福戴日升初屢省無刑意頻聞大有書同登
太和宇芝柏藉春噓(二)
(刑部郎中)赫敏(年六十七)
大德必夀統位禄名原福之致令德是徵
聖人握樞以御寰瀛
皇世如春耆耉公卿
正位凝命久道化成百禄是荷豫大豐亨
古稀天子名莫與京函三為一
夀量所并迄於庶位工作農耕引養引恬大生廣生爰
集千叟
盛禮慶行臣屬秋官孚讞是程仰窺
聖治止辟無刑馬齒逾甲叨預光榮際
仁壽世祝
仁夀觥
(刑部郎中)察朗阿(年六十七)
介
夀環星曜承
恩到慶霄堂顔
五代盛頌溢
九如超上夀徵來備長生籙更饒璚漿仙斝渥鈞奏鳳
儀調週甲齡旋策初寅斗應杓協風韶歲籥卿靄
玉晨朝飫
賜符周宴歡酺陋漢謠冬官(臣)忝屬
露湛燕零蕭
(工部郎中)篷林(年六十五)
濟濟聯春醼遲遲聽曉籖千行年遞上
五代福還兼已荷班分几還欣
寵賚縑醖浮金掌露饌列水晶鹽白髮春風拂
彤庭喜色添工虞叨職掌拜手頌
堂廉
(工部郎中)順海(年七十一)
惟邦六職工居一五材九範程功密冬官記乃臣
攸司省試兢兢虞愒日
國家營建拓鴻規民子來因使民佚金隄楗埽屹於
山粉堞垣墉比如櫛凡兹大役詎容己
知過論聞
天語述時雍氣召瑞呈圖
敷錫恩當春廸吉般倕敢詡亮天工班馬還應慙載筆
卿雲復旦際
中天弧南又奏華星出
(工部郎中)岱保住(年六十五)
冬官職考工卅載叨潛郎(臣食俸三十一年)欣兹
萬年會得預千叟觴
一人山岳夀
五世螽麟祥敷天頌
膏澤率土躋樂康春韶啓新律遠近同依
光珍廚浥露湑文錦凝雲章不瞻
蓬萊闕焉知
日月長
(工部郎中)覺羅巴彦泰(年六十二)
身際郅隆
皇運春登耆夀
崇筵共仰
成天平地各效虞水屯田班秩金爐紀瑞馨香粉署分
妍糜禄叨榮何幸稱觴惟祝
堯年
(工部郎中)栢齡阿(年七十)
皇帝仁壽甄殷陶虞三辰宣曜五嶽授圖首春俶祉
泰陛孿孚嘉與國老式燕以濡(臣)忝都水仰覩
聖謨海亹楗石河渠薪芻逾千百萬水衡委輸宣防鬟
剔乂安八區太和翔洽雲天叶需東榮洗爵歡浹
房壺寸葵晞照松偓同趨七旬開袠榮遇瑞符拜
稽作頌以和康衢
(工部郎中)都爾松阿(年七十)
鳳城春色滿佳氣曉蘢葱
玉陛聯千叟瓊筵列
九重厭厭歌露湛濟濟叶雲從朱邸聯黃閣霑濡到老
農一
七十韶光展承
恩卅載餘幸隨郎署後得預法筵初遲日涵春酎香煙
拂
禁除
恩深何以報勤課考工書(二)
(工部郎中)昆篤(年六十二)
婆娑斑髩荷
恩新耆老康強值泰辰踴躍躬逢元會合小年初覩八
千春(一)
兩朝曠典古無儔敷錫
皇心協九疇五紀重開千叟宴
一人長溥萬年庥(二)
(工部郎中)明安(年六十七)
粉署叨司飭五材鵷行此日濫追陪每懷匠石慙
樗散更似侯薪附鼎來黃髮番番環
紫極瑤枝葉葉耀金杯衰庸何以酬
殊寵惟祝京垓
夀㝢開
(工部郎中)重安(年六十二)
大地回春溢黍谷小草含滋煦晴旭郎曹竊禄幾
經年白首欣逢
聖齡祝昇平人瑞普大千羣叟絡繹趨文筵
恩賚旁敷遍衰朽飄翩杖履疑登仙綵勝銀花競韶麗
五英六莖紛次第
至尊含笑催傳觴
仙藻還從九霄賜勝會嘉名曠古無
一堂五代徵祥符共看喜起賡颺日更譜
高元集慶圖
(工部郎中)宗室蘇成額(年六十九)
衍派銀潢迥分暉若木崇蓼蕭
恩溥洽行葦
澤偏豐蓂莢晨紓綠霞漿日映紅禮成同拜手三祝效
呼嵩
(理藩院郎中)富爾遜(年六十七)
歷官四十載職司在典屬恭逢
郅化隆風聲暨羣服蒙古藩衛稱鴈臣歲覲
龍光典稠渥回部伯克内地諸土司更番面
闕各有期幸生
聖人世得遂瞻就私即今孟春月吉朝正時華筵序啓
羅階墀有
詔引年列陪貳歡呼鞠&KR0957;齊上
萬歲卮(微臣)衰劣盈鬢絲仙侣聯步追瑤池再拜稽首
衆星環北斗
聖夀延洪悠以久惟曰至億年長此會千叟傳之史冊
志不朽形諸咏歌古未有
(理藩院郎中)富勒賀(年七十四)
周禮懷方氏
天家職貢圖(微臣)班典屬重譯稟藩符鱗集呼韓侍鴻
賓頡利趨篇仍王會寫文是
帝華敷夀鏡方懸㝢中尊更設衢恭陳南極曜翊拱
北辰樞授几東西序聯茵甲乙鋪
睿題瞻玉案
仙膳出珍廚籙總羲軒紀籌看山嶽輸還將無算爵
錫福遍寰區
(理藩院郎中)伊齡阿(年七十三)
瀛寰蕩蕩車同軌盡布腹心聯臂指屏藩北衛卌
九旗戶闥西通二萬里
皇仁普徧萬邦孚五十年深闓澤敷雁磧鶼城熙
化日雪山蒲海盡康衢韶春旭綺
宫雲絢雍容鶴侣駢朝彦益
夀先呈益地圖極南星喜聯珠見
(内務府郎中)班金泰(年六十二)
糺縵卿雲護曉暾耆筵乍啓紀春元
典隆繩
武歌人瑞
福錫宜民頌
化源北漠東瀛添鶴算釋戈舍耒飫鳬樽三千人聽歡
聲合抃舞難名
大造恩(一)
榮遇
羲皇錫祉年引恬敷典敞嘉筵同依
化宇栽培久用錫芸生福夀全豈有涓埃能上報惟欽
膏澤總無偏盈廷耆叟蒙
殊渥拜舞還賡及備員(二)
(内務府郎中)仲山(年六十二)
共遂瞻
雲願偕申獻曝誠人間春晝永天上泰階平
賜醴廵三爵
論經辨五更瓊漿曾一酌仙籍注長生(一)
錦繡山河麗
升恒日月長喜扶
天賜杖敬舉羽飛觴務比宗周職名同降嶽行惟嗤仲
山甫無補
舜垂裳(二)
(内務府郎中)額爾金(年八十)
一色朝衫綰綬緺
玉階仙仗五更排海山佳氣籠丹地衢陌春姿轉綠
荄欣覩六弧稱降嶽便酬三爵己如淮
熙朝曠典儀重舉上日韶光福孔偕率土欣聞歌有慶
普天共仰
澤無涯扶鳩際此何叨幸齊聽&KR1523;&KR1523;翽鳳喈
(内務府郎中)十格(年六十八)
一人曼夀授泰秉恒二儀廵環附以衆星
三代涵育共覩瑞徵四方來燕耆老盈
廷
五葉金枝振振緝繩六合熙熙慶洽歡騰七稽逢吉何
以效靈八風叶律既和且平
九府(微臣)乃得夀朋十千曰萬歲祝倍并(數名體)
(内務府郎中)希齡(年六十七)
四十餘年
錫賚頻耆筵今復侍
楓宸大官進饌
頒恩渥中使傳觴拜
賜均養合膠庠三代禮情聯中外一家春含香侍直慙
樗櫟載頌升恒祝
聖人
(内務府郎中)常貴(年六十六)
奉
御園承
主恩蟲魚草木一例年年
雨露均况值八埏九垓同慶之上春春風曉動
璇閶啓祥雲羃䍥爐烟紫偓佺期羨同上
萬年卮(臣)亦欣欣榮向此祝
萬夀之洪延霑
闓澤之溥長歌樂只樂未央
(原任郎中)興保(年七十六)
斗杓東轉新韶涵演
垂鴻勒崇乘春輝闡
帝德當陽介祉曼衍瑞鬱弧南矞哉
盛典敞是耆筵
渥慈普展
錫羨添齡衎衎式宴臣職寅清(臣原官禮部)彝章遐緬
恩予退閒夙興抱忝幸際
昌辰奔趨力勉玉醴斯香瓊杯迴瀲祝效華封贊賡
德範
皇茂膺祺三五超踐
(原任郎中)善岱(年七十三)
貞觀符
昌運
恩波燕禮崇為郎分列宿展寀列司空(臣前任工部)陳力駑
駘愧沾
華雨露同餘齡知厚幸煦植荷春風
(原任郎中)修禮(年六十六)
條風協候曙光新嘉宴
彤墀列幾廵
福自
天臻膺
曼羨
恩叨
帝錫惠彌綸甲周登選人華髮乙紀逢陽歲孟春侑以
和笙符奏雅饗斯朋酒叶歌豳行聯紳佩胥霑澤
寵到茅芹亦飫醇
席召頭班觴並
授齒優九袠禮還均不湏潭菊争開醖得近仙蓬許問
津榮及(微臣)三請祝盛傳
前典六經旬監司曾列慚循職休養長兹煦令辰霑渥瓊
漿歌燕衎太和洽慶荷
鴻仁
(原任郎中)袁守儀(年六十六)
野鶴昂藏未是仙青雲飛步不容攀豈知
西省深嚴地老入明光踏舊班(一)
不向安期覓棗&KR1000;強扶衰白拜
君嘉十分灧瀲金杯凸坐覺春光照海涯(二軾某蘇句)
(原任郎中)張模(年六十一)
玉燭均調淑景開咸登夀愷集春臺年逢太乙
天膏渥月正賓寅斗柄回篤慶
一人敷億兆含飴
五代衍雲來衢尊廣挹耆英會遍度條風綻柳梅(一)
喜氣卿雲協大同
賜酺齊到
紫微宫扇來萐脯行廚碧捧出霞銖映席紅
仙樂鏗鏘聽縹緲
御香馝馞裊冲融鳳啣
丹詔從天下
錫類今看秩典隆(二)
閶闔門連瑞靄浮
升恒斂福萃箕疇重光繩
武開瓊席
曼夀同文集海籌信有蕃釐隨地布歡臚純嘏迓
天庥巍巍
帝德真難並共仰
堯章煥藻旒(三)
生依
輦轂厠清班(臣由乾隆十七年戌散恩科進士蒙事恩選庶吉士甲館授刑部主)
衡校頻叨
澤渥頒(臣丙子奉辰蒙命為湖南副考官己夘陞本部員外郎庚恩記名御史又奉命)
(為廣東正考官壬午分校北闈即奉命視學粤東任内陞吏部郎中)祗愧才庸操
玉尺每懷
恩宥到蓬山晨雞自戀三元景駑馬猶依十二閑引領
天閶隨擊壤春回蒲桺覲
龍顔(四)
(翰林院侍讀)八十二(年六十二)
光依奎壁五雲多今日開筵洽太和好與玉堂增典故
照藜仙杖
錫鑾坡(一)
香案前頭
萬夀杯熙熙淑景樂春臺信知難老從
天錫真向瀛洲侍宴來(二)
(原任翰林院侍講)陳筌(年六十五)
望奎壁占文昌鵷鸞濟濟欣回翔卜
億萬年太平治具張巍乎煥乎瞻
天章文學侍從臣榮列行木天高蔭大小玉堂校書天
禄懷藜光慚弗克副劉與揚惟仰
乙夜燈右欽
聖學之孜孜聆
天語之煌煌七略四部七志七錄靡弗詳
淵文源文津文溯高掛龍角蒼聿自金馬石渠蘭
臺東觀總明德教麟趾仁夀文林之類歴代莫不
沿珍藏未若我
朝巨製直超書契以來什襲之汪洋復
嘉惠天下士林
賜以文瀾文宗文滙波首吳越
恩孔長斯真大公之照日九芒而月十芒其下雖有天
一叢柱倦圃傳是世學淡生千頃西亭菉竹之所
蓄何足以稱搜羅包括于書倉(微臣)髦對螢一嚢
無補纂多恐惶欣以馬齒得與拜
宴登峻廊祝
萬夀熾而康敬陳萬一守所常他弗暇及效賡揚
(江南道御史)根長(年六十一)
皇極環南極瑤觴拜
紫微仙雲蓬島近韶景玉階輝仗立慙烏署烟雲染繡
衣欣誇
天錫夀新自
賜筵歸
(山東道御史)梁景陽(年六十二)
稽首奉康爵臣職在臺中伏惟
皇帝陛下聖闓澤渗漉湛恩龐鴻
勤政朝乾夕惕若數逾千百萬至三至五普免天下惟
正供臣昔忝宰屬(臣由吏部郎中授御史)小廉大法綱紀整
肅罔敢不靖共
文德既洽耆武功
聲教所暨我戶我闥北漠及西濛以兹
至德備諸福合萬萬算
古稀天子與
天崇盈廷預沃
湛露濃潢汙行潦願附江漢同朝宗(臣籍隸湖北)
(山東道御史)永清(年六十六)
柏府地分清要
楓宸人集耆英淑氣東皇乍轉夀星南極初明九醖尊
浮沆瀣千行樂奏英莖嘉會於古未有(小臣)躬沐
殊榮
(浙江道御史)盛嘉祐(年六十一)
鏡懸仁夀燕承需府事修和仰
聖謨揚觶俯聆鈞奏協簪毫還幸
殿巖趨會稽久陋元和簿燾載同歸輿地圖
錫宴祗慙蘭省侍願將謠頌譜康衢
(山西道御史)福克進(年六十五)
紫殿晨開瑞靄重宴隨千叟慶遭逢(臣)心正似葵傾
切
聖澤真如露浥濃瑞洽
一堂歌喜起
賜逾三爵禮雍容却慙退食無封事奉職惟知矢靖恭
(陜西道御史)景淑(年六十七)
祥輝護閶闔瑞靄霏蓬萊太和溢
夀㝢同樂臻春臺漿浥吉雲甕液泛流霞杯瞻就欣迎
日舞蹈歡若雷拜職愧仗馬祝
嘏隨耉鮐
天廚溉餘瀝斟酌
堯尊開
(貴州道御史)拴住(年六十五)
烏府夙叨侍直
赤墀今忝陪筵
錫羨夀逾億萬賜酺春滿大千甘醖尊浮天酒金爐䄂
繞
御煙洛社方斯蔑矣瀛洲何以加焉(一)
重熙典超圖牒芳筵會溢簪裾既醉詩備五福天保頌稱
九如
錫祉九重燕譽近
光咫尺鸞除封事
聖朝無闕紀
恩願得恭書(二)
欽定千叟宴詩卷十一
