欽定千叟宴詩(乾隆五十年)
卷三十一
預宴一百二人詩一百六首
(馬甲)馬永禄(年七十三)
伊犁昔隨征分旗列戎伍禡牙卜吉士氣騰節制
雄師惟
禁旅問罪魁安新附朝發軍符分兩路時雨之師二月來
至誠洞燭先幾裕格登山麓夜斫營大鞣大膊填壑盈
以二十五人降七千餘衆大功倏忽觀厥成
露布馳大勲集
天聲赫赫日出入凱唱親聞卅載久身荷
生成等高厚和甘飫渥至皓首
詔舉春筵重引年如(臣)微亦云叟
(馬甲)劉得明(年七十三)
伊犁既蕆功回部更大定自身列戎行一一記制
勝
神機本獨斷聲罪不容瞬窖米與樹丸
天心助大順二酋駾喙逃諸部犄角偵
神兵自天下遮邏周阹迸傳檄未踰時獻馘爭相慶飛
旗吉語
聞恰逮初陽令青郊百尺臺
大凱鐃笳應嶤嶤
紫光閣五十功臣盛豐碑屹太學五載兩勲竣戰圖
重
補詠常武豈云勝耳目記
盛事忭語每難竟衣糧濡和久
嘉宴逮衰鬢酌醴慶長生仙籙挂名姓
(馬甲)厄奈(年七十三)
金川戰圖十載剞乃識金川行師奇况叨隨征列
戎陣欲摹
鴻績拙置詞趲拉促浸濟同惡冀凴地險仇番落我臣
我土敢跳梁
天兵一震風行籜百尺穹碉寸難進冰滑石仄連峯峻
那知雄師天上來轟霆到處千山振吉林索倫鷹
奮揚火器健銳鋒誰當層碉迭下後路刷揚武十
盪復十決勒烏圍破遞飛旗軍如建瓴看犁穴繫
頸以組下噶依穴無脱兔自古稀擒渠吉語先送
喜
郊臺唱凱收征衣圖開
紫閣碑太學
膚功底定真超卓皓首猶能說
盛事更逢
嘉慶頻年鑠衣糧豢養多歡樂耆宴還叨飲康爵長生
入籙說籛偓同儕爭羨歌聲作
(馬甲)克什克(年七十三)
春池魚依蒲雅詠美飲鎬疇聞長春筵
舉典廣引老惟笙龢斯吹有鼓坎以考三千來仙蓬灝
醴瀰小草弓衣叨戎行引養首已皓
膏霑人人春美比閬圃棗(平上聲體)
(馬甲)他清阿(年七十三)
強弓惟心調駿駟藉轡馭分旗編戎行練肄貴備
豫年豐人優糧歲晏&KR0008;燠絮餘齡皆
生成况慶荷
盛遇名留長生編沆瀣更㴻飫彤雲輝
天中熳熳
璐殿曙(平去聲體)
(馬甲)厄魯特托克托(年七十三)
昇平耆年繁舄奕式牒帙
堯仁多堯民息育弗一日
宵衣求民情絶域若密室春風吹垓埏郁郁訖日出人
和
觥稱豳鹿集律協瑟鮐鯢羅寰瀛酌爵悉秩秩兵民咸
濡醇
渥錫沐遝溢春臺真邕熙一一籙籍述(平入聲體)
(馬甲)王言(年七十三)
卿雲靉靆現蓬萊鶴髮同聽
鳳詔來玉律新春占六日金甌全盛爥三台千年紀瑞
超惇史庶老承
恩捧夀杯盛事欣逢歌樂只丹墀虎拜愧樗材
(馬甲)二格(年七十三)
陽回黍谷柳條新宴
賜高年普萬民鼓腹含哺歌
帝力飲和食德頌
皇仁金觥釀熟厨搖萐玉盌傳來脯有麟栢子香焚鑪
篆吉椒花盤獻酒鱗春中朝耆碩盈班列閩海師
儒邁等倫絳縣有人書甲子丹臺無事守庚申八
公蹤蹟淮南健九老風流洛社真羲昊重占
天子夀康衢惟聽頌聲頻
(馬甲)九格(年七十三)
景運中天盛春回斗柄東六蓂欣紀莢萬歲效呼嵩夀
宴聯翩集
恩膏次第融九區欣履泰八表慶書豐和氣氤氲布
仁聲近遠通海籌增鶴算受福荷
皇衷
(馬甲)達桑阿(年七十三)
億載承
天運衢尊咏太平祥雲興衆嶽甘露達重瀛集樹披鸞錦
巢阿協鳳笙耆年沾被厚萬物頌由庚
(馬甲)明德(年七十三)
賜杖用昭尚齒稱觥
懋錫引年咫尺
聖顔怡豫拜颺耆叟聯翩薄海懽依化宇率土共戴
仁天小草榮霑露液仰惟
福祚洪延
(馬甲)王存義(年七十三)
露濃芳醑飫金卮五福箕疇
錫慶時
夀㝢敷祺開玉殿上春張宴徧彤墀鈞韶樂奏元音暢
鏐綺
恩覃庶老熙寰海飲和多耄耋生成總是荷
鴻慈
(馬甲)尚存志(年七十三)
綺序迎春旭
恩榮敞夀筵
紀元基大衍入讌侣羣仙瑶砌滋靈莢金爐裊瑞煙餘
齡承
寵渥長頌九如篇
(馬甲)雅圖(年七十三)
鴻鈞斡運淑氣凝圖萬國環衛億載貞符黔黎雀
躍皓耋鳬趨
帝錫嘉祉春澤怡愉羹和神鼎饌飫仙厨凝祥峻極斗
耀靈樞
(馬甲)保少(年七十三)
東風幾日禁城新法宴傳宣集
紫宸春酒介眉歌夀考
天家尚齒遍臣民琅璈共聽鈞㲈奏肴核都分内府珍
謾說三千是仙侣更多粟帛杖鳩人
(馬甲)札爾太(年七十三)
西鶼南雉來貢玉甕金船並陳
萬萬歲凝禔福丕丕基荷
鴻鈞藻筵肴核惟旅芳序和甘聿均何必疑年甲子共知
逢吉
昌辰
(馬甲)明月(年七十三)
景福觴春正月
一人久道臨紫宸百辟趨
朝慶黃髮
紫宸喜見黃髮新惟此燕樂宜老臣紀元恭遇五十春
巍巍仰溯
堯文煥糺縵光華旦復旦人瑞
天符倬雲漢
(馬甲)薩哈禪(年七十三)
玉律和風到
瑶階
錫醴筵春光開九十鶴髮萃三千願獻南山夀咸歌湛
露篇傾葵欣向日拜手益歡闐
(馬甲)和尚(年七十三)
曉色曈曨啓禁闉引年嘉會徧臣隣人添桃實三千數
祚衍蓍莖五十春
天上賜甌傳衛士階前捧觶逮耆民願隨擊壤康衢祝
億載賡颺覲
紫宸
(馬甲)七十五(年七十三)
赫曦覲
陽德沆瀣擷顥氣顯經恢文猷隠權擴武緯盛際車圖
出嘉祥矞彤萃同臻
夀㝢中寰瀛夙漸暨矧兹大小臣遊乎
皇之世矧兹㕓畮儔因彼民所利
(馬甲)孫觀保(年七十三)
錫福仁覃熙宇引年
澤被神皋秩秩同躋
夀㝢熙熙共飫
恩膏羹說彭鏗斟雉果看度索成桃鏡裏春回雪鬢尊
前露浥霜毫
(馬甲)伊蘭保(年七十三)
煌煌
神聖恩光泰開禔福嵩衡積歲年瀛海為&KR0695;幅流霞浥
斗匡瀼露引若木蕃釐洽化權億禩沾芬馥言開
耆耋宴用
溥千億禄訢合章亥步昭明長庚卜
(馬甲)章保(年七十三)
天子萬年有慶春正六日開筵鵷鷺頭銜燕樂鯢鮐眉
夀蟬聯康衢尊滿同飲樂府歌成若仙
德邁虞庠養老
典踰周禮引年
(馬甲)奇永保(年七十二)
丹鳳樓頭絢綺旭千耆共效躋堂祝紅幡綵燕供尚
方燕豆華尊飫天禄玉枝健以夀藤裁瓊露甘踰
春酒熟八極同時
惠澤周承
恩釦砌渥且優九品冠裳列簪紱萬方瀛嶂集共球生
逢
聖代超前代千叟齊添舞鶴籌
(馬甲)倭深(年七十二)
慶靄層霄景集瑞圖九野勻開
紫宸光覲金戺翠幄香沾玉醅億萬年歌衢壤三千人
上春臺大矣
功躋仁夀
湛恩徧飫埏垓
(馬甲)文住(年七十二)
玉宴敞丹霄
殊恩荷
聖朝引年
頒几杖呈瑞集松喬仙液霞杯飫和聲鳳琯調敷天
仁夀洽樂愷鬯春韶
(馬甲)三雅圖(年七十二)
昌期錫羨溥垓埏千叟從容集禮筵玉醴歡承無算爵
鈞韶齊奏大羅天春風入座簪裾韻瑞露凝階杖
履仙七十餘齡叨
渥澤頒酺好作書圖傳
(馬甲)英海(年七十二)
晴旭開
春殿平明上碧墀奇珍臚玉饌法醖酌金卮瑞靄鑪
烟裊祥聲璚管吹普天仁夀慶抃舞樂
昌期
(馬甲)敦朱克(年七十二)
閶闔啓九霄晨曦彩仗煥仙蓂六葉敷祥雲紛糺縵
奉
詔來三千螭頭侍
御案欣隨鷺序後載拜瞻霄漢盛典古未有
帝德昭巍煥臚歡仰奉三扶杖齊祝萬
(馬甲)五保(年七十二)
綿聯福自
昊蒼申欣見
瑶枝五葉新况上春臺多夀耉太和氣久育斯人
(一)
吉已良辰
曠典修瓊筵仙集海添籌
天皇萬八千年夀同
賜華胥國裏遊(二)
(馬甲)六格(年七十二)
斟元陳化
綏我烝黎躔開五紀
惠我鮐鯢廿萬齡衆菶菶萋萋爚若角亢聚如壁奎涵
淹引翼和厥天倪浮邱挹袖喬松肩齊
(馬甲)索住(年七十二)
皇帝五十載首祚莅青陽春祺溥海甸耆宴開霞觴眉
夀來萬國濟濟分鵷行
詔許臣民俱雀躍翔雲閶仙醽浮綠蟻再拜飲瓊漿敬
獻九如頌衢歌繼賡颺
(馬甲)重禄(年七十二)
祝
聖籙萬國歡春光浩蕩翔鵷鸞
聖恩燾昌天地寬令民戶封俗茂恬以安
夀祺錫羨乃
詔鶴髮之千官末校近
光古所難况逢咏彼蕭斯濃露漙雲施駢疊頒
金鑾臣拜稽首陳厥端願同康衢之老擊壤鼓腹同
臚歡
(馬甲)常保(年七十二)
丹詔下雲霄璇樞應斗杓何當來末校亦與聽仙韶熙
洽
恩光普
繩承
祖武昭葵忱惟向日擊壤獻衢謠
(馬甲)佟紹(年七十二)
煦嫗春回閬苑舒榮瑞應仙蓂引年先具法膳羞
耉咸臻
闕廷廣樂宣時雲駐
御爐拂處衣馨
聖夀與天無極億萬常占歲星
(馬甲)田敬(年七十二)
綴衣何幸列
螭頭
紫禁春添雨露稠
萬禩綿延開玉葉八方豐樂鞏金甌(一)
何湏梨棗給瑶壇法酒甘逾露滿盤養老牌懸
欽賜字闐駢扶杖拜
金鑾(二)
(馬甲)張朝相(年七十二)
泰運斡二儀維
皇建五福鳩杖集繽紛鶴觴湛&KR0812;醁
上聖古所稀優老禮最渥
恩覃膏雨醲
幬載羣生育八伯和卿雲天保歌戩榖不采商嶺芝不
飲南陽菊
(馬甲)陳璽(年七十二)
禁林春靄靄夀讌泛瓊觴見丙祥星耀由庚雅樂張
肅然偕虎拜蔚矣荷
龍光億載甘膏溥羣欣茀禄康
(馬甲)萬保住(年七十二)
方春始和歲幹在木
聖夀川增斂時五福
璿宫旦開耆耉祇肅山立雍雍
天容穆穆曰惟康哉綏我淳淑和樂仙韶上尊醽醁鴈
序公卿鴛行侯牧(小臣)何人亦兹
寵沐庖珍飫嘉爐香近郁用綴衢謠同抒華祝
(馬甲)那爾布(年七十二)
帝廷寶宴啓昇平千叟趨蹌沐
寵榮日麗仙班鵷鷺集風迴
秘殿管絃清羲年昊歲民仁夀化日光天物順成試
向五雲深處望南山咫尺是蓬瀛
(馬甲)二達色(年七十二)
閶闔晴開覲
帝旒近臣交捧兕觥觩大官巧飣雕盤果
内府頒來折俎羞有蔭椿杉長卓午向陽蒲柳亦勝
秋齒因堪數原同馬噎不湏防免祝鳩拜飲自欣
沾
渥寵聞歌真欲效衢謳歸來說與扶笻輩親入羣仙隊
裏遊
(馬甲)七德(年七十二)
垓埏覃
夀㝢
錫宴在彤墀
成憲千秋炳
新恩萬國施仙厨歌列鼎瑞萐卜觀頤露液凝金掌霞
漿汎玉卮斟元欽
藻詠臚頌展葵私大地春無量優游化日遲
(馬甲)常春(年七十二)
紀年大衍古來稀鳩杖偕扶達九畿淡蕩春臺晴日麗
恬熙
夀㝢瑞煙霏
天厨寵渥沾餘潤仙侣分隨仰
聖暉話與兒孫傳盛事茅簷袖惹
御香歸
(馬甲)佛岱(年七十二)
曼夀延昌圖恒泰啓歲籥祥迎玉杖鳩暖護瑶池鶴壺
中就日暄天上流霞酌甕㪺三霄露韶傳五雲閣
拜手就敷筵
惠心厪調幕式燕喻椅桐抒忱比葵藿
(馬甲)八十一(年七十二)
一人恩澤四瀛覃
五十瑶圖萬古涵嘉宴
兩開辰紀六龐眉千計數盈三八風洽應春纔始百彙同
昌譽並含齊頌
億齡姟兆慶九芝七鳳邁鏗耼
(馬甲)那爾太(年七十二)
弧南有德星恒向熙世見占曰實夀人凝輝映廣
殿
天子坐九重徵夀
錫春讌世成今唐虞人集古安羨爵序實齒序戎行飫
内膳猗歟盛世事維
皇承
天眷惇史且未聞載籍豈易見
(馬甲)永成(年七十二)
律回玉琯轉青陽
紫殿晨開慶露瀼千載再逢千叟宴萬方同進
萬年觴歲華啓籥條風洽月莢敷榮旭日光拜手稱詩
歌既醉葵忱億載頌無疆
(馬甲)王二達子(年七十二)
璧水圜橋鵠立銀潢繞
膝麟振疊盛
熙朝上慶霑醇
夀㝢長春論籌數添瀛屋稱觥祝叶周豳小草叨蒙
化育華筵渥荷
恩綸
(馬甲)愛申(年七十二)
愚賤語質樸摛頌慙無文何以擊壤歌流傳同星
雲願以天籟紀
天德唐謠夏諺騰懽忻敉寧兵甲櫜康田農事
勤西極蒲類東日出數萬餘里開鋤耘
雲漢天章仰巍煥雨暘玉燭調烟煴(小臣)執殳際熙宴
含甘潄醴和氣薰
殊恩綺筵敞紅日彤霞雯從兹籛偓得齊夀願以億齡
萬歲上
聖君
(馬甲)六十一(年七十二)
聖治諴和中外禔福協氣所蒸朝熙門穆爰敞華筵千
官祇肅日麗風融露甘雲郁皤皤黃髮普承
優渥拜捧衢尊飫聆鈞曲引養引恬咸登淳樸敬頌
萬年歡臚三祝
(馬甲)三格(年七十二)
夀㝢慶長春
天恩賜宴新瑞蓂開六葉綵燕試兼旬玉饌膏逾沃瓊
漿飲最醇莫名
高厚德引翼到戎袀
(馬甲)六兒(年七十二)
巽命恩周黃髮需雲慶接
丹宸松嶺羣仙星聚香山九老風淳况值鴻開
夀㝢欣逢燕洽陽春竊擬華封三祝稱觥祝我
聖人
(馬甲)海興(年七十二)
南極臨黃道春祺溥太和大官分翠斝仙侣集鑾
玻燕譽
龍光集鴛行鶴髮多幸依仙仗末拜手頌
恩波
(馬甲)存德(年七十二)
迎韶佳氣滿
彤廷
詔賜華筵及耄齡共仰
恩波承太液兼留
前典在金屏雲中奏樂聞笙磬花外傳觴醉醁醽六幕歌
風咸皥皥九衢沾露自泠泠交梨火棗皆含澤玉
筍金芝總帶馨
紫極辰依無量佛赤方丁曜老人星呼嵩巖叟聲相接
紀瑞詞官筆未停身際隆平偕夀域庥徵五福協
堯蓂
(馬甲)石圖(年七十二)
夀㝢開閶闔春臺啓歲華非烟凝曉靄如醴綴晴葩綵
映曈曨日杯浮瀲灧霞千齡逢
曠典額手慶庥嘉
(馬甲)七紅(年七十二)
撰良辰協吉日闓陽播氣韶光勻奠鼇極積鳳紀
履端肇慶膺貢珍羞溢俎醴凝爵皤眉皓首覲
紫宸鳩飾杖螭耀錦六璈八闋淳以振光萬葉垂億禩
皓皓元氣摶
鴻鈞
(馬甲)伊拉庫(年七十二)
芬漉雲牙捧
玉墀班隨鵷鷺厠熊羆
龍躔中啓圖書數虎拜環陳山阜詩風暖祥烟縈細細
晝長綺旭度遲遲敷天共慶
恩筵設五十年徵億載基
(馬甲)六十九(年七十二)
至仁協
蒼縡民咸樂康阜訢暢由
敷施淵衷乃翕受載布耆瑞筵酌以祈黃耉華祝歌南
山祥輝耀北斗介
福懋引祺有孚自盈缶才慚黼黻文班列鵷鸞後跪進
萬年觴來獻無疆
夀
(馬甲)全保(年七十二)
甲子三千寶籙增瓊筵濟濟合簪朋
斂敷本自寰瀛合耆耉同欣
湛露承知者樂兼仁者夀日之升與月之恒無文祝
聖陳經語豳雅觩觥敬共稱
(馬甲)孫國玉(年七十二)
我
皇懋德業寰宇臻隆平下洽羣黎之詠蹈上超邃古之
咸英光天之下至于海隅蒼生蕩蕩乎無能名春
溥
夀祺廣宴張彤廷蹌蹌濟濟冠裳盈三千耆耋咸稱觥
黃髮鯢齒來籛彭雁臣駢慶輝弧星
聖仁齊幬載
聖夀自與天地均(叶)
億萬年兮膺
天慶(叶)
(馬甲)存德(年七十二)
旭景扇堯蒲祥雲藹
帝都廣筵隆夀耉耆老醉春酺揲卦剛逢泰添籌正衍
圖欣瞻
天咫尺拜手效嵩呼
(馬甲)五福(年七十二)
昌期敷渥澤庶老聽
傳宣運際
膺圖久人惟尚齒先盈廷暄瑞旭列陛集耆年餅疊膏
環潤觴行醴液鮮雍容酺宴頌紀述鎬京篇共荷
恩施普歡騰尺五天
(馬甲)伊爾圖(年七十二)
吉已開
恩讌良辰設綺筵初舒
軒帝紀更
賜木公年
國瑞徵人瑞情田懋福田一堂
代肇五再會叟逾千漫溯遊河事寧論宴鎬篇春臺真
饜飫洛社遜聯翩耄耋醍醐渥勾陳雨露鮮萬驩
騰禁旅舞蹈祝
堯天
(馬甲)廣德(年七十二)
九天敷錫
湛恩濃千叟筵開
盛典逢南極景星聯瑞曜東華綵旭作韶容
化成棫樸人文萃聲暨梯航使譯重飫
德既深思獻頌衢謠長願效華封
(馬甲)富清(年七十二)
皇道惟融羣生茂育叶氣流春引年錫福露浥瓊筵雲
圍翠幄醴泉滂流嘉珍紛郁日月珠連風雨玉燭
龐眉皓叟既霑既渥敬調九如願歌三祝
(馬甲)劉德(年七十一)
大德名兼夀
皇圖熾益昌雲仍綿萬葉燕譽順三陽瑞紀星霞麗光
依
日月長遭逢欣
盛際悠久祝無疆
(馬甲)張星(年七十一)
皇帝御宇
德隆功懋大化翔洽風俗龐厚
天眷遹崇廣錫耆夀如鳳在庭如麟在囿氤氲太和洋溢
宇宙長筵肆陳鈞樂廣奏
堯莆以甘
舜榼以侑臣何人斯亦既來遘為龍為光萬國
燾覆六府孔修安老懷幼耆武右文
百福奔凑卷阿載賡
億齡時祐
(馬甲)崔進忠(年七十一)
夀㝢稱無量春韶慶大千幸陪羣叟列獲預大酺筵寵
賚承
天澤優游羨地仙
萬年稱祝日拜舞樂華顛
(馬甲)雷志道(年七十一)
榮依
雙闕下天際望金莖况入鮐耆宴徐聽鳳律鳴螭頭
分授几龍尾坐傳觥嘉會先人日前聞
正老更
重熙符令甲萬彙慶由庚崇品分珪組遥天到渤瀛櫜弓
登馬齒&KR2208;飫列鳩羹春布祥暉永歡歌頌太平
(馬甲)蔣錦(年七十一)
中厨
恩許遍嘗羞玉斝斟來碧酒浮更喜醉顔歸路穏
賜來笻杖刻雙鳩(一)
香殿晨開瑞靄重兔置人幸接䕫龍從知
仁昊無私覆一律春回草木容(二)
(馬甲)周啓太(年七十一)
舜琯暢條風
殊恩幬載隆熙春霄漢上式燕殿庭中耆叟卿雲爛仙
杯湛露融遥知逢此會抃舞萬方同
(馬甲)黃毓佩(年七十一)
盛典臚耆叟敷天樂愷時韶華開淑序和氣洽
昌期劍珮千官肅笙簧百福宜
恩光齊拜手春煦徧龐眉慶溢
堯封祝歡聽
舜陛詩(微臣)何厚幸叨近仰
宸慈
(馬甲)周國棟(年七十一)
廣殿春祺布耆筵
詔許登依魚樂蒲藻聽鹿協芩苹天酒衢尊溢川籌福
海增
恩波同被日擊壤早騰聲(轆轤韻體)
(馬甲)成德(年七十一)
耆筵初秩洽春光皤髮居然擬鶴翔祝溢三多邁
周瓞人臻百五列虞庠
一人備福民臚頌千叟含醇
帝錫慶
軒夀萬年開化宇介眉長此祝無疆
(馬甲)佟&KR4136;(年七十一)
慶洽耆年宴
璇宫舉典優
恩波魚列隊
夀㝢鶴添籌協化超三古來同溢九州蕭斯歌湑露臣
福亦星稠
(馬甲)周肇紅(年七十一)
郁穆朝暾麗
鳳樓靈臺雲物滿
皇州蓬山稠叠籖開帙福海延洪屋紀籌
籙應升恒開綺席
光舒樂夀到星騶微材未效騰驤力老捧春風碧玉甌
(馬甲)徒弼鳳(年七十一)
蕩蕩門開九油油爵引三
一人恩下逮千叟
澤均覃星向
樞環北山從夀鎮南聯行齊效祝仙醴洽春酣
(馬甲)于世興(年七十一)
尚齒榮叨嘉會承
恩渥飫慶筵星弧上拱
薇宿露甕中有醴泉衍數京垓秭兆貞符安羨籛佺遭
逢一何厚幸忭舞以聽鈞天
(馬甲)王興寧(年七十一)
春溢文明書耆筵啓上辰重熙繩
祖緒
錫夀布
恩綸象協星雲瑞時迎雨露新騰歡同率土長慶作堯
民
(馬甲)完之佩(年七十一)
熙時郅化翔九區夀人夀世成珍符
詔舉耆筵洽歡慶龐眉鶴髮
堯階趨上有碩輔松喬侣旁及良弼皋䕫徒介胄之士
襏襫民其惟夀者三千俱虚縻倉粟長馬齒駑下
幸復遊康衢戎行效力忝無補叨此
嘉予天瓢㪺飲和飽德春日永惟有獻祝同嵩呼
(馬甲)曾成弼(年七十一)
璇闕春光曙祥和溢九圍
貞符開慶會嘉宴布
慈輝舉爵欣依列扶笻詠醉歸深知環海意同此仰
巍巍
(馬甲)辛乾(年七十一)
青𤨏晨開
彤庭春啓仙仗和風
御爐烟紫漏報雞籌筵鋪燕喜五色雲中
萬年天子徧德羣黎發祥隤祉羽衛星騶亦與嘉祉賤
有不遺蒙福以齒堂哉皇哉式光惇史
(馬甲)陳濱(年七十一)
卿雲爛條風和麗仙陛盈玉珂祁祁雲臻駢駢星
羅鶴髮耆而艾瓊筵旨且多不遺馳驅末士亦隨
糺縵賡歌
天家樂事真無量那羨羣仙詠大羅
(馬甲)朱倫太(年七十一)
錫福純庥被承
恩嘉宴叨星騰南極麗垣拱
北辰高春釀斟雲液鮮鱗膾錦刀寧慚兔罝侣也染鳳
池毫
(馬甲)七林太(年七十一)
鶴髮熙春拜
紫宸筵開正值物華新漢家賜酺徒誇異那及
堯樽共飲醇(一)
喜隨鵷鷺酌仙漿拜舞
瑶階祝
夀康自是
聖朝多曠典芻蕘猶得荷
龍光(二)
(馬甲)哈爾布(年七十一)
星衢麗日
𤨏殿祥春言披曉色是布華茵玉階金戺環衛勾陳
咸池大章是協韶鈞蓬萊紫氣有來玢璘榑桑萬
仞光華聿新
帝錫闓宴大宇陶甄溥八極内咸為夀人(臣)雖末騎叨
與鴻淳飲和頌
德拜舞訢誾
(馬甲)布什吞(年七十一)
至治超千古
仁風被八垓敷天同
夀㝢率土上春臺耆叟星雲會
恩筵雨露培養頤分玉饌尚齒酌金罍履接鵷班序笻
扶鶴髮來戎行霑
渥賚拜手詠康哉
(馬甲)朱進忠(年七十一)
引年行
盛典瑞應正駢羅
懋祉天潢衍
純禧玉燭和嵩呼聞萬歲華祝慶三多鳩杖聯翩集抒
誠共矢歌
(馬甲)昶士林(年七十一)
東郊迎氣瑞烟攢
帝錫維祺夀㝢寬掌旭升華承百福爐烟拂曙溢千官
貞符載筆丹墀右異數邀
恩玉杖端不用紏儀三爵後躋堂濟濟列鵷鷺
(馬甲)額特和(年七十一)
朝陽含暉春復秋四海萬物蒙
鴻庥五十年來太平日無復遠戍更番休
禁城肅肅陳迾卒鼓聲但作傳更籌
夀筵有慶
詔下諏走卒
恩與臯䕫侔誰言馬齒不足貴昇平皆與松喬遊請瞻
華蓋雲彩稠承趨一一隨
星斿老人之星本弧彩秋丁春丙天南頭
(馬甲)額爾登布(年七十一)
老馬馳驅列禁城欣瞻紫氣靄
神京東郊春迓彌旬候北極懽騰
萬歲聲數
典再逢鳩杖錫呈祥五見鳳芝生蓬山會裏傾瓊液慶衍
龐鴻遍八瀛
(馬甲)蘇生(年七十一)
彩旭祥縈
仙仗需雲宴洽芳辰蕩蕩唯天為大熙熙與物皆春
分隊長依虎旅拜
恩榮對
楓宸稽首九華光裏惟曰願祝
聖人
(馬甲)吳林保(年七十一)
睿藻仰昭回卿雲接上台
九重開
夀㝢千叟在春臺荏苒前驅士蹉跎下乘才賡歌隨樂
軄
盛典幸叨陪
(馬甲)西藍太(年七十一)
璇閶曉啓臨八埏春承
御宴恩光駢彤階釦砌森几席鴛行魚貫來翩翩大官
給饌衛士捧觀者肅穆登如仙臣昔少壯年插羽
從行間霜戈萬隊鐵馬千曾負弩矢相周旋釋甲
歸來老騎士歡呼復拜
恩自天慶逢八紘九有銷戈鋋十方重譯簪裾聯稽首
拜祝
聖皇福夀增如川
(馬甲)英住(年七十一)
紫籞天開繡黼春雲斗轉璿璣仙蓂六葉啓秀
鳳紀萬禩呈輝身忝柳營匼匝
恩沾綺席芬馡馬齒叨依金戺鳩笻榮近瓊扉
(馬甲)花成(年七十一)
曉漏聽金鑰傳宣集
紫宸引年
九重會上
夀萬年春五緯祥符叶三霄瑞靄新隨行共沾
澤醉飽頌
皇仁
(馬甲)官音保(年七十一)
天錫純嘏睠惟我
皇仁逮耆艾綏祉無疆獻琛納□舉踵來王式宴嘉會
聖謨洋洋昔弩矢士效力戎行鐃歌凱旋磕磕硠硠
文化允輯武偹無忘與從秋獮虎旅龍驤青旗雲壯黃
纛風翔外藩部長歡舞來將
湛恩汪濊以燕以康(臣)慙樗柳熙遊春陽戢戈櫜矢捧
爵稱觴京垓億兆
夀㝢舒長
(馬甲)李延恭(年七十一)
籍隸嚴營忝荷戈引年
聖主錫天和逢春蒲柳偏添翠帶雪松筠不改柯
萬歲聲中傳五福
九重殿上祝三多清班附處承
恩寵湛露蕭斯聽雅歌
(馬甲)吳九鵬(年七十一)
戎亭息警喜銷兵
闓澤如春布八紘舞羽庭階恢版宇投戈海甸頌昇平
崑崙河潤千瀾色嵩嶽山呼
萬歲聲
温詔頒來佳氣滿慶筵開處露華盈賦傳羽獵詞卑漢
句有車攻德配京忝列貔貅環
禁衛歡隨鵷鷺近蓬瀛承
恩力奮桑榆景向闕心殷葵藿誠自幸此生逢
夀㝢丹墀肅肅捧金觥
(馬甲)郎應玥(年七十一)
班綴耆英逢燕譽鏡懸
仁夀荷陶鎔瞻依
雙闕雲初曙沾被三霄澤最濃新捧瑶觴聯席與舊
參羽騎屬櫜從拜
恩歸喜鞍能據健祝三多學華封(二韻體)
(馬甲)黑達色(年七十一)
銅街典衛厠華茵
寵錫恩深暨(小臣)不遠蓬萊春許到無私
雨露澤常新欽諧虎拜依同列齊效山呼仰令辰躬遇
昇平傳盛事三多祝共九如申
(馬甲)九達色(年七十一)
淡月疎星鵠立和風麗日鸞翔欽若久依
軒蓋恭承時仰
虞裳久忝芻糧列隊榮叨齒錄干行
聖德如天覆幬萬年長戴
恩光
欽定千叟宴詩卷三十一
