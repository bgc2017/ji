天下同文集總集類
提要
(臣)等謹案天下同文集五十卷元周南瑞撰
南瑞始末未詳考吳澄支言集有贈周南瑞
序稱安成周南瑞敬修扁濂溪二字於室或
者議之又稱敬修之文詞固已早冠於鄉儒
之上自濂溪視之則陋也盍暫舍其所已學
而勉其所未學云云當即其人也澄序多不
滿之詞至稱其欲為濂溪後人當知其門戶
路徑是明以冒稱周子之裔誚之其人盖好
趨附高名者觀其目錄末標隨所傳錄陸續
刊行八字其體例與今時庸陋坊本無異可
以概見也卷首有劉將孫序亦潦倒淺陋似
乎依托然其所載頗有蘇天爵文類所未收
而足資當日典故者如元史崔彧上寶璽事
見於成宗本紀及彧本傳未詳得璽月日是
集所載崔彧獻璽書文知為至元三十一年
正月三十日又成宗本紀元貞元年三月乙
巳朔安南世子陳日燇遣使上表并獻方物
而安南國傳則紀其事於至元三十一年五
月之下與本紀互異今考是集所載安南國
王賀成宗登極表末云元貞元年三月初一日
知列傳為誤書皆可以旁資考證其他文亦
多有可觀者其中十七卷十八卷三十一卷
三十四卷三十五卷四十一卷並闕盖麻沙
舊式分卷破碎傳抄易於佚脱今既無别本
校補亦姑仍原本錄之以存其真焉乾隆四
十六年四月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
天下同文集原序
唐劉夢得叙柳子厚之集曰文章與時高下政厖而土
裂三光五岳之氣分大音不完故必混一而後振作者
槩以為知言予獨嘗謂夢得之辭則高矣美矣以其時
考之則未也唐之盛時在貞觀開元間其時稱歐虞禇
薛最後稱燕許大手筆今其文可覩也及貞元元和來
以韓柳著比至德為盛而去混一之初則有問矣才未
必皆福福亦自掩其才因使人思易所謂吉人辭寡者
其福未易量也此則所謂時也吾取以叙周南瑞所刻
天下同文實甚宜嗚呼文章豈獨可以觀氣運亦可以
論人物予每讀漢初論議盛唐詞章及東京諸老文字
二千年問混一盛時僅此耳彼乍合暫聚者其萎弱散
碎固不得與於斯也然此盛時作者如渾河厚岳不假
風月為狀如偃松曲柏不與花卉爭妍風氣開而文采
盛文采極而光景消夢得之言之也不自知盛者已及
於極也方今文治方張混一之盛又開闢所未嘗有唐
蓋不足為盛縉紳先生創自為家述各為體功德編摩
與詩書相表裏下逮衢謠亦各有烝民立極之學問南
瑞此編又得之鉅公大筆選精刻妙則觀於此者豈可
以尋行數墨之心胸耳目為足以領此哉自文選来唐
稱文粹宋稱文鑑皆偉然成書他日考一代文章者當
於此取焉時大德甲辰第一甲子日叙廬陵劉將孫撰
天下同文集原序
天下同文集目錄
卷一
制誥
卷二
表牋
卷三
獻書
卷四
歌頌
卷五
記
卷六
記
卷七
記
卷八
記
卷九
碑
卷十
碑
卷十一
碑
卷十二
序
卷十三
序
卷十四
序
卷十五
序
卷十六
賦
卷十七
論(闕)
卷十八
傳(闕)
卷十九
書
卷二十
書
卷二十一
書
卷二十二
啓
卷二十三
牒
卷二十四
狀
卷二十五
議
卷二十六
說
卷二十七
說
卷二十八
贊
卷二十九
贊
卷三十
頌(闕)
卷三十一
箴
卷三十二
銘
卷三十三
題跋
卷三十四
祝文(闕)
卷三十五
祭文
卷三十六
祭文
卷三十七
辭
卷三十八
墓誌
卷三十九
墓誌
卷四十
墓誌
卷四十一
雜著(闕)
卷四十二
詩
卷四十三
詩
卷四十四
詩
卷四十五
詩
卷四十六
詩
卷四十七
詩
卷四十八
詞
卷四十九
詞
卷五十
詞
天下同文集目錄
