唐詩紀事卷第十二
畢乾泰辛替否王景韋安石
竇希玠李咸陸景初鄭南金
于經野解琬麴瞻樊忱
孫佺李從遠周利用楊廉
張景源李恒(應制羣臣巳上景龍)
畢乾泰
慈恩寺九日應制云鸚林花塔啟鳳輦順時遊重九
昭皇慶大千揚帝休耆闍妙法闡王舍睿文流至德
覃無極小臣歌詎詶
辛替否
慈恩寺九日應制云洪慈均動植至德俯深玄出豫
從初地登高適𣑽天白雲飛御藻慧日暖皇編别有
秋原藿長傾雨露緣
替否字恊時京兆人景龍中爲左拾遺以直諫遷右
臺殿中侍御史爲憲司彈擊不避強禦累遷穎王府
長史卒
王景
慈恩寺九日應制云玉輦移中禁珠梯覽四禅重階
清漢接飛竇紫霄懸綴葉披天藻吹花飲御筵無因
鑾蹕暇俱舞鸖林前&KR0680;
景太原人為司門員外郎萊州刺史子之咸為長安
尉昆弟之賁之渙皆善属文之咸之子緯有傳
韋安石
九日侍宴應制云重九開秋節得一動宸儀金風飄
菊蘂玉露泫萸枝睿覽八紘外天文七曜披臨深應
在即居高豈慮危(字得枝)
安石京兆人久視中為相二張三思横寵安石數析
辱之復相中宗不附太平公主睿宗時為姜晦所劾
貶黜發憤卒
竇希玠
九日應制云鑾輿廵上苑鳳駕瞰層城御座丹烏麗
宸居白鸖驚玉旗縈桂葉金杯汎菊英九晨陪聖膳
萬歲奉承明(字得明)
八月中宗令學士尋勝同宴於禮部尚書竇希玠林
亭張說製序云召絲竹於伶官借池亭於貴族雕俎
在席金羈駐門遠山片雲隔層城而即興繁鸎芳樹
遶高臺而共樂
夏日帝幸五王第乃過希玠宅劉憲詩云北斗樞機
任西京肺腑親李乂詩云貴遊開北第宸眷幸西鄕
按希玠武德時內史令威之後中宗時為禮書以恩
澤賜實封開元為太子少傅世為外戚唐世貴盛莫
與為此
李咸
九日應制云重陽乘令序四野開晴色日月數初并
乾坤聖登極菊黃迎酒泛松翠凌霜直遊海難為深
負山徒倦力(字得直)
陸初景
九日應制云九秋灮順䂊重節霽良辰登高識漢苑
問道侍軒臣菊花浮秬鬯萸房插縉紳聖化謐邊垂
長洲鴻鴈濱(字得臣)
景初元初之子恬静寡欲議論高簡景雲中與崔湜
同知政事睿宗曰子能召先業是謂象賢乃賜名象先
鄭南金
九日應制云重陽玉律應萬乘金輿出風起韻虞絃
雲開吐堯日菊花浮聖酒茱香挂衰質欲知恩煦多
順動觀秋實(字得日)
于經野
九日應制云御氣三秋節登高九曲門桂筵羅玉爼
菊體溢芳樽遵渚歸鴻度承雲舞鶴騫微臣濫陪賞
空荷聖明恩(字得樽)
經野中宗時為戸部尚書
中宗九日登高應制二十四人韋安石蘇瓌詩先(于成)
經野及盧懷慎詩後成時景龍三年也
解琬
慈恩寺九日登塔應制云瑞塔臨初地金輿幸上坊
空邊有清淨覺處無馨香雨霽微塵歛風秋定水凉
兹辰採仙菊薦夀慶重陽
晦日宴高氏林亭云主第簪裾出王畿春照華山亭
一巳眺城闕帶煙霞横堤列錦帳傍浦駐香車歡娱
属晦節酩酊未還家
琬魏州元城人與郭元振善習邊事守邊積二十年
開元中終同州刺史
麴瞻
慈恩寺九日應制云扈蹕遊玄地陪仙瞰紫微似邁
銖衣刧將同羽化飛雕戈秋日麗寳劒曉霜霏獻觴
乘菊序長願奉天暉
樊忱
慈恩寺九日應制云淨境重陽節仙遊萬乘來插萸
登鷲嶺把菊坐蜂臺十地祥煙合三天瑞景開秋風
詞更遠竊抃樂康哉
孫佺
慈恩寺九日應制云應節萸香滿初寒菊浦新龍旗
煥辰極鳳駕儼香闉蓮井偏疑夏梅梁更若春一忻
陪應塔還似得天身
佺麟德宰相處約之子延和初為幽州都督為奚所
敗同周以弟見獲送默啜所殺之佺不知兵始裴懷
古為都督馭士有方朝廷以佺代之遂及敗
李從遠
慈恩寺九日應制云九月從時䂊三乘為法開中霄
日天子半座寳如來摘果珠盤獻攀萸玉輦廻願將
塵露點遥奉光明臺
周利用
慈恩寺九日應制云出輿乘金節飛文煥日宫萸房
開聖酒杏苑被玄功塔向三天迥禪收八解空叨恩
奉蘭籍終愧洽薰風
金城公主和蕃中宗送至馬嵬群臣賦詩帝令御史
大夫鄭惟忠及利用護送入蕃學士賦詩以餞徐彦
伯為之序云
楊廉
九日侍宴應制云遠目瞰秦埛重陽坐㶚亭既開黃
菊酒還降紫微星簫鼓諳仙曲山河入畫屏幸兹陪
宴喜無以效丹青(字得亭)
慈恩寺九日應制云萬乘臨真境重陽眺遠空慈雲
浮鴈塔定水映龍宫寶鐸含飈響仙輪帶日紅天文
將瑞色輝煥滿寰中
沈佺期酬楊給事中廉見贈臺中詩云子雲惟辯博
公理擅詞雄始自尚書省旋聞給事中言從温室秘
籍向鎻闈通
張景源
慈恩寺九日應制云飛塔凌霄起宸遊一届焉金壺
新泛菊寳座即披蓮就日搖香輦憑雲出𣑽天祥氛
與佳色相伴雜鑪煙
李恒
慈恩寺九日應制云寳地隣丹掖香臺瞰碧雲關山
江水出城闕樹中分睿藻蘭英秀仙杯菊蘂薰願將
今日樂長奉聖明君
唐詩紀事卷第十二
