唐詩絶事卷第七十七
僧栖一僧可止僧卿雲僧處默
僧澹交僧若虚僧僧巒僧曇域
僧懷楚僧懷浦僧慕幽僧尚顔
僧善生
僧栖一
垓下懷古云𬗟想咸陽事可嗟楚謌哀怨思無涯八
千子第歸何處萬里鴻溝屬漢家弓指陣前爭日月
血流垓下定龍蛇拔山力盡烏江水今古悠悠空浪
花武昌懷古云戰國城池盡悄然昔人遺迹遍山川
笙歌罷吹幾多日臺榭荒凉七百年蟬響夕陽風滿
樹鴈撗秋島雨來天傷嗟世事如流水空見蘆花一
釣船
僧可止
贈楚川長老云瘦顔顴骨見滿面雪毫垂㘴石鳥疑
死出門人謂癡照身潭入楚浸影檜生隋太白曾經
夏清風涼四肢
哭賈島云燕生松雪地蜀死葬山根詩僻降今古官卑悞
子孫塜欄寒月色人哭苦吟魂暮雨滴碑字年年添蘚㾗
送僧云四海無拘繫行心興自濃百年三事衲萬里
一枝笻夜减當晴影春消過雪縱白雲深處厺知宿
在何峰
寄麥積山會如長老云默然如大道塵世不相關青
檜行時靜白雲禪處閑貧高一生行病長十年顔夏
滿期游寺尋山又訪山
雪十二韻云落處咸過尺翛然物像凄端嚴金殿上
寒甚王關西潤北江河普明將日月齊凌雲花頂膩
鎻徑竹稍低出谷樵人怯歸林野鳥迷煑茶融破練
磨黑染成衣熖兔埋平驛和魚凍合溪入樓消酒力
當檻寫詩題道路依憑馬朝昏委託鷄洞深猿作族
松亞鶴移栖及夏清岩穴經春溜石梯豐年兼泰國
天道育黥黎
山居云雪消春力展花澷洞門垂果長纖枝曲嵓崩
直道移重猨圍淺井闘鼠下疎籬寒食煙微有高風
勢徹陂
僧卿雲
秋日江居閑詠云寄居江島邊閑詠見秋殘草白牛
羊瘦風高猿鳥寒撿方毉故疾挑薺俻中飡時復停
書卷鋤沙種木蘭
送人游塞云去厺玉關路省君曾未行塞深多伏寇
時靜欲屯兵雪每先秋降花常近夏生閑陪射雕將
應到受降城
長安言懷寄沈彬侍郎云故園黎嶺下歸路接天涯
生作長安草勝爲邊地花鴈南飛不到書北寄來賖
堪羡神仙客青雲早致家
舊國里云舊居黎嶺下風景近炎方地暖生春草家
貧覺歲長石房雲過濕松逕雨餘香日久覺無事詩
書聊自強
僧處默
題聖果寺云路自中峰上盤廻出薜蘿到江吳地盡
隔岸越山多古木叢青靄遥天浸白波下方城郭近
鍾磬接笙歌
山中作云蓆簾高挂枕高歌門揜垂蘿蘸碧溪閑把
史書眠一覺起來山月過松西
螢云熠熠與娟娟池塘竹樹邊亂飛如拽火成聚却
無烟微雨洒不滅輕風吹欲然昔時書案上頻把作
囊懸
遠烟云靄靄前山上凝光滿薜蘿高風吹不盡遠樹
得偏多翠與晴雲合輕將淑氣和正堪流野目朱閤
意如何
送僧遊西域云一盂兼一鍚秪此度流沙野性難為
客禪心即是家寺投雲嶠雪路入曉天霞自說遊諸
國回應歲月賖
憶廬山舊居云麄衣糲食老烟霞勉抱衰顔惜歲華
獨鶴秪為山客伴閑雲常在野僧家叢生嫰蕨沾松
粉自落乾薪帶蘚花明月清風舊相識十年歸恨可
能賖
題栖霞僧房云名山不取買山錢任創花宫近碧巔
松桂老依雲裏寺樓臺深鎻洞中天風經險嶂廻疎
雨石倚危屏掛落泉欲結茅庵共師㘴肯饒多少薜
蘿煙
織婦云蓬鬢蓬門積恨多夜闌燈下不停梭成縑猶
自陪錢納未直青樓一曲歌
僧淡交
病後作云未得身亡㳒此身終未安病腸猶可洗瘦
骨不禁寒藥少心神餌經無氣力看悠悠片雲質獨
㘴夕陽殘
寫真云啚形期自見自見却傷神已是夢中夢更逢
身外身水花凝幻質墨彩染空塵堪笑余兼爾俱為
未了人
效古云榮辱又榮辱一何翻與覆人生百歲中孰肯
死前足玄鬢忽如絲青叢不再綠自古爭名徒黃金
是誰禄
僧若虚
樂真觀云樂氏騎龍上碧天東吳遺宅尚依然悟來
大道無多事真後丹元不直錢老樹夜風䖝咬葉古
垣春雨蘚生甎松傾烏死桑田變華表歸鄉未有年
懷廬山舊隱云九疊嵯峨倚着天每隨寒瀑下岩烟
深秋狷鳥來心上夜靜杉松到眼前書架想遭苔蘚
褁石窗應被薜蘿纏一枝笻杖遊江北不見爐峰二
十年&KR0680;
古鏡云軒后洪爐獨鑄成蘚㾗磨落月輪呈萬般物
像皆能鑒一箇人心不可明匣内乍開鸞鳳活臺前
高掛鬼神驚百年肝膽堪將比只怕頻看素髮生
僧僧巒
蜀中送人遊廬山云君遊正值芳春月蜀道千山皆
秀發溪邊十里五里花雲上三峰五峰雪君上匡山
我舊居松蘿抛擲十年餘君行試到山前問山鳥只
今相憶無&KR0680;
牧童云牧童見人俱不會盡着芒難戴簔笠朝陽未
出衆山時露滴簔衣猶半濕二月三月時平原草初
綠三箇五箇騎羸牛前村後村未放牧笛聲纔一舉
衆稚齊歌舞看看白日又西鈄各自騎牛又歸厺
逢老人云路逢一老翁兩鬢白如雪一里二里行四
回五回歇
僧曇域
宿鄭諫議山居云堂開星斗邊大諫採薇還禽隱石
中樹月生池上山涼風吹詠思幽語隔禪關莫擬歸
城計終防此地閑
懷齊已云鬢髯秋景兩蒼蒼靜對茅齋一炷香病後
身心俱澹薄老來朋友半凋傷峨眉山色侵雲直巫
峽灘聲入夜長猶喜深交有攴遁時時音信到松房
贈島雲禪師云遠庵枯葉滿群&KR0951;亦相隨頂骨生新
髮庭松長舊枝禪高太白月行出祖師碑亂後潜來
此南人總不知
僧懷楚
謝友人見訪留詩云軒車誰肯到泉石自相親暮雨
凋殘寺秋風悵望人庭新一片葉衣故十年塵頼有
瑶華贈清吟愈病身
送新平故人云遠聽鶬鶊思舊友又因蝴蝶夢生涯
一千餘里河連郭三十六峰寒到家隂島宜分東曉
鴈晴樓高入上陽鴉姜原廟北與君别應咲薄寒悲
落花
僧懷浦
贈智丹三蔵云壯歲心難伏師心伏豈難尋常獨在
院行㘴不離壇嶽雪當禪瞑松聲入呪寒更因文字
外多把史書看
初冬旅舍早懷云枕上角聲微離情未息機夢回三
楚寺寒入五更衣月沒栖鳥動霜晴凍葉飛自慙行
役早深與道相違
僧慕幽
冬日淮上别文上人云家國各萬里同吟六七年可
堪隨北鴈迢逓向南天水共行人遠山將落日連春
淮有䨇鯉莫忘尺書傳
酬和友人見寄云勞歌好自看終久偶齊桓五字若
教易一名爭得難侵窗紅樹老隂砌雪花殘莫效齊
僚属東歸剪釣竿
劍客云厺住如何處空將一劍行殺人雖取次爲事
愛公平戟立嗔髭鬢星流忿眼睛曉來湘市說拂署
别遼城
柳云今古憑君一贈行幾回折盡復重生五株斜傍
淵明宅千樹低垂大尉營臨水帶烟藏翡翠倚風兼
雨宿流鶯隋皇堤上依依在曾惹當時歌吹聲
燈云鍾斷危樓鳥不飛熒熒何處最相宜香然水寺
僧開卷筆寫春幃客著詩忽爾思多穿壁處偶然心
盡斷纓時孫康勤苦誰能念少减餘光借與伊
三峽聞猿云誰向兹來不恨生聲聲聲是斷腸聲七
千里外一家住十二峰前獨自行嶂雨晩藏神女廟
蠻煙寒鏁夜郎城憑君且莫哀吟好會待青雲道路
平
僧尚顔
言興云矻矻被吟牽因師賈閬仙江山風月處一十
二三年雅頌在於此浮華致那邊猶慚功未至謾道
近千篇
懷陸龜蒙處士云布褐東南隱相傳繼謝敷高譚夫
子道靜看海山啚事厄傷心否碁逄敵手無關中花
數内獨不見菖蒲
寄方干處士云格外綴清詩詩名獨得知閑居公道
日醉卧牡丹時海鳥和濤望山僧帶雪期仍聞稱處
士聖主肯相違
送陸肱入關云舟行復陸行始得到咸京准擬何人
口吹嘘六義名亂山逢减翠叢菊早含英衣錦還鄉
日他時有此榮
早春送人歸岳陽云久食主人魚春來復舊居遠無
千里浪輕有半船書過片晴雲淡消殘暮雪虚岳陽
多異境搜思勿令疎
寄劉逸士云無愁無累者偶向市朝遊此後乘孤艇
依前入亂流高眠歌聖日下釣㘴清秋道不離方寸
而能混俗求
寄陳陶處士云鍾陵城外住喻佀玉沉泥道直貧嫌
殺神清語亦低雪深加酒債春盡减詩題記得曾邀
宿山茶又更携
僧善生
送玉禪師云飄然無定跡迥與律乘違入郭隨緣住
思山破夏歸盂擎數家飯衲乞幾人衣洞了曹溪旨
寧輸俗者機
送智光之南值雨云結束衣囊了炎州定去遊草堂
方惜别山雨為相留又得一宵話免生千里愁莫辭
重卜日後會必驚秋
旅中荅喻軍事問客情云一自遊他國相逢少故人
縱然為客樂爭佀在家貧畜恨霜侵鬢搜詩病入神
若非憐片善誰肯問風塵
贈盧逸人云高眠岩野間至藝敵應難詩苦無多首
藥靈惟一丸引泉魚落釡攀果露沾冠已得嵇康趣
逢迎事每闌
劉夢得送舉師序云近古而降釋子以詩聞于世者
相踵焉因定而得境故翛然以清由惠而遣辭故粹
然以麗信禪林之蘤萼而戒河之珠璣也柳儀曺謂
文郁師背笈篋懷筆牘挾海泝江獨行山林間翛翛
然模狀物態搜伺隱隙豋高遠望悽愴超忽游其心
以求勝語若有程督之者(詩者故載于卷末此一節論浮屠能)
唐詩紀事卷第七十七
