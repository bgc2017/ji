重刻唐詩紀事序
明中憲大夫浙江提刑按察副使敕理學政汾陽孔天胤汝錫甫譔
唐詩紀事若干卷舊叙是臨卭灌園居士計敏夫
字有功所集而爲懷安假守王禧字慶長鋟置郡
齋時記嘉定甲申年代既遠印板磨滅或無再刻
之者故其書罕存即有傳者但鈔本爾嗜文之士
意恒闕如也嘉靖乙巳錢塘洪子美氏釋宫寀玉
絳之班理家園竹素之業得笥蔵懷安初本遂爲
雕繕久之成書余覽而嘉之且善其紀事之意叙
日夫詩以道情疇弗恒言之哉然而必有事焉則
情之所繇起也辭之有爲綜也故觀于其詩者得
事則可以識情得情則可以逹辭譬諸水木事其
源委本末乎辭其津涉林叢乎情其爲流爲鬯者
乎是故可以觀巳故君子曰在事爲詩又曰國史
明乎得失之迹夫謂詩爲事以史爲詩其義幠哉
然自性情之說拘而狂簡或遂略于事則猶不窮
水木而徒迷乎津涉蔽虧乎林叢其于流鬯益
巳疎矣故孔父言知在于格物孟子誦詩必論其
世且如虞有卿雲之歌弗稽大傳曷知其爲禪夏
漢盛五篇之詩非考兩都又焉得其鴻典也故善
學者大通而無閡不善學者小見而多離詩從删
後豈展無之顧大雅雖闕然歌詠之事可考而繹
焉唐俗尚詩號專盛至其摛藻命章逐境紆翰皆
情感事而發杼辭緣情而綺麗即情事之合一詎
觀覽之可偏宋興理學儒者徧鄙薄詞華覆又推
杜甫等而以格調聲律爲品裁然但言理而不及
事豈與古人說詩之旨同哉今高材功慕其成說
競依憑其籬下掇拾其緒餘及博討唐篇如窮水
木或不喻其時代與人物是旣不曉事又安識所
謂道情者與夫所謂聲調者亦窽言也巳然則紀
事一書其藝流之源委文苑之本末利涉之方航
發蒙之朗若者矣嘗觀集唐詩者奚啻什數集紀
事如有功者少刻唐詩者奚啻伯數刻紀事如子
美者少予故嘉善作此叙詞詩三百篇毛傳蓋其
紀事今爲考亭所絀然欲究遺經當必攷之子美
名楩歷詹事府主簿
唐詩紀事序
唐人以詩名家姓氏着于後世殆不滿百其餘僅有
聞焉一時名軰滅没失傳蓋不可勝數敏夫閑居尋
訪三百年間文集雜說傳記遺史碑誌石刻下至一
聮一句傳誦口耳悉搜採繕錄間捧䆠牃周遊四方
名山勝地殘篇遺墨未嘗棄去老矣無所用心取自
唐初首尾編次姓氏可近紀一千一百五十家篇什
之外其人可考即略紀大節庶讀其詩知其人所恨
家貧缺簡籍地僻罕聞見聊據所得先成八十一卷
目曰唐詩紀事云灌園居士臨邛計敏夫有功叙
慶元辛酉禧從大諫傅公游于凌雲邂逅灌園季
子次陽緫幹盖禧戊午類試坐主也因得是書立
命數十吏傳錄其間不能無魯魚亥豕之誤繙閱
累年手自讎校十是正其七八餘則傳疑不敢妄
加損也夫文章與時高下而詩發於情帝王盛時
採之以觀民風在治忽春秋之時趙孟請賦詩以
觀鄭七子之志季札請觀樂以知列國之風世之
君子欲觀唐三百年文章人物風俗之汚隆邪正
則是書不爲無助乃鋟之懷安郡齋與世共之嘉
定甲申懷安假守王禧慶長書
唐詩紀事摽目
第一卷
太宗高宗中宗
第二卷
明皇德宗文宗
宣宗昭宗
第三卷
武后徐賢妃上官昭容
越王貞韓王元嘉孔紹安
鄭世翼董思恭沈叔安
陸敬袁助牛鳳及
朱子奢庾抱張文恭
陳叔逹薛收
第四卷
王珪禇亮虞世南
蔡允恭許敬宗劉孝孫
魏徵楊師道岑文本
李伯藥來濟長孫無忌
杜正倫馬周李義府
陳子良杜之松崔善爲
王績
第五卷
蕭德言顔師古杜淹
裴守眞胡元範元萬頃
李敬玄張文琮薛元超
鄭蜀賓王德眞楊思玄
鄭義眞作珩蕭翼
張執恭鄭軌王勣
竇咸
第六卷
上官儀郭正一喬知之
喬侃員半千任希古
蘇味道杜審言郭利正
吳少微冨嘉謨李福業
王適李崇嗣
第七卷
高正臣崔知賢韓仲宣
周彦昭高球弓嗣初
高瑾王茂時徐晧
長孫貞隱高紹郎餘令
陳嘉言周彦暉高嶠
周思鈞劉友贒于季子
東方虬駱賓王盧照隣
王勃楊烱田遊巖
第八卷
陳子昂邵大震李日知
李景伯劉禕之王無競
袁恕巳郭元震崔融
張昌齡
第九卷
李適張鍚徐彦伯
宗楚客韋承慶蕭至忠
李迥秀劉憲崔湜
岑羲
第十卷
趙彦昭崔日用李乂
盧藏用馬懷素薛稷
劉元濟李元紘李嶠
蘇瓌蘇頲
第十一卷
韋嗣立趙彦伯閻朝隱
鄭愔沈佺期宋之問
徐堅盧懷慎武平一
李行言韋元旦
第十二卷
畢乾泰辛替否王景
韋安石竇希玠李咸
陸景初鄭南金于經野
解琬麴瞻樊忱
孫佺李從遠周利用
楊廉張景源李恒
第十三卷
崔液張元一劉希夷
鄭遂初王熊房融
張敬忠崔珪沈祖僊
盧崇道徐安期張紘
薛曜袁暉李休烈
邵士彦吳大江劉幽求
賈曾楊齊哲魏元忠
李夔司馬承禎
第十四卷
張說宋璟王丘
崔翹王灮庭席豫
梁昇卿源乾曜張嘉正
盧從愿韓休徐知仁
崔禹鍚裴漼韋玩
程行諶李暠蕭嵩
劉昇裴灮庭宇文融
崔沔崔尚陸堅
崔泰之崔日和魏奉古
第十五卷
王灣魏知古許景先
姚崇姜皎姜晞
王岳靈楊顔鄭繇
張諤趙仁奬張暈
金昌緒蘇晉張九齡
崔國輔
第十六卷
王維王縉裴迪
崔興宗
第十七卷
賀知章賀蘭進明李邕
隂行光李伯魚趙冬曦
尹&KR1026;崔成甫李昂
殷遥徐延壽苑咸
丘爲
第十八卷
杜甫李白
第十九卷
崔宗之敬括房琯
蘇源明
第二十卷
鄭虔嚴武史俊
李適之祖詠李傾
綦母潛趙謙光李元操
薛令之張諲陶翰
顔舒王琚王熊
薛維翰崔亘朱琳
王泠然萬楚胡皓
袁瓘柳識高力士
高霽息夫牧崔曙
第二十一卷
蕭穎士李華崔顥
李嘉祐王翰
第二十二卷
任華鄒象先賈至
違述裴輝卿解彦融
儲光羲孫翃梁知微
沈千運魏萬元結
萬齊融張均李嶷
宋鼎崔頌
第二十三卷
司馬退之吳筠蘇廣文
尉遲厈王諲陳希烈
高適張彪張子容
李之芳崔或孟浩然
岑參
第二十四卷
元傑韋迢孟彦深
郭受陶現張偁
王昌齡周萬包融
顔眞卿丁仙芝李清
韓滉齊澣顧朝陽
韋建
第二十五卷
徐安貞崔惠童崔敏童
劉晏劉灣薛據
劉眘虛張廵張繼
張渭梁肅柳渾
孟雲卿
第二十六卷
盧象閻防王季友
楊賁張陵王之渙
李陽冰蘇渙劉長卿
章八元李穆韋應物
朱放孫逖李紓
畢耀
第二十七卷
于逖姚係趙微明
李泌禇朝陽蕭昕
張朝暢當暢諸
獨孤及皇甫冉皇甫曾
李幼卿趙驊賈邕
劉丹張孫鑄房白
元晟劉太冲姚發
鄭愕殷小野鄔載
第二十八卷
張濯孫叔向朱長文
胡令能鄭丹李希仲
杜誦鄭鍚古之奇
秦系令孤峘楊凌
劉太眞顧况薛業
劉希戩朱綘元&KR1006;
楊志堅劉方平李揆
戎昱
第二十九卷
常衮張衆甫田澄
柳彬李彦郴薛白
元載張元宗楊郇伯
高拯梁鍠劉長川
姚倫孫處立劉復
朱彬載叔倫于鵠
王季文
第三十卷
李益杜羔耿偉
盧綸韓翃錢起
司空曙苖發崔
李端冷朝陽
第三十一卷
竇叔向竇常竇牟
竇群竇庠竇鞏
常建李約柳中庸
郭鄖韋處厚權德輿
張薦楊於陵許孟容
崔邠馮伉潘孟陽
武少儀鄭常鄭䡩
韓濬王濯張莒
張叔良
第三十二卷
崔琮李竦裴逹
干尹躬顔葉季長
陳通方嚴公弼嚴公貺
王表陸贄楊炎
元季川蔣渙包何
劉商陸海
第三十三卷
李吉武元衡鄭絪
獨孤授李季何李應
盧拱李觀裴度
韋同則陳悅
第三十四卷
韓愈張藉史延
丁澤樊宗師李道昌
第三十五卷
陸暢崔元翰張建封
皇甫湜李翶麴信陵
孟郊盧仝劉义
楊巨源陳羽王履正
彭伉辛引智歐陽詹
焦郁袁高
第三十六卷
黎逢閻濟美裴交泰
劉皂崔玄亮牛僧孺
李紳沈傳師盧群
劉禹鍚封孟紳
第三十七卷
元稹
第三十八卷
白居易
第三十九卷
白居易陳潤韋式
第四十卷
范傳正薛存誠賈島
馬異張登包佶
長孫輔左李正封崔護
張又新陸復禮柳公權
陸鴻漸王季則王公亮
徐收陳存
第四十一卷
白行簡章孝摽施肩吾
鮑溶孟簡李程
張蕭遠許康佐許堯佐
張南史徐凝朱畫
侯喜蔣防
第四十二卷
王涯令孤楚張仲素
第四十三卷
竇參郎士元于良史
舒元輿李諒李賀
吕温吕恭段洪古
何元上羊士諤馮宿
柳宗元吳武陵邵真
崔&KR0574;衛象李宣遠
熊孺崔立之鄭遵
韋紓
第四十四卷
王建
第四十五卷
朱灣王良會柳公綽
張正一徐放崔備
蘇郁明幽貞張儼
杜頠韋丹鄭俞
杜元穎吳丹鄭餘慶
趙宗儒周引亮王播
周厈物許玫張碧
第四十六卷
劉言史劉猛李餘
李涉劉昭禹孫昌㣧
嚴休復朱慶餘劉軻
獨孤鉉張燦楊虞卿
楊汝士張志和
第四十七卷
謝良輔鮑防杜弈
丘丹嚴維鄭㮣
陳元初吕渭范燈
樊珣劉蕃賈弇
沈仲昌李祐李播
蕭靜崔子向李逢吉
楊乘
第四十八卷
李泌韋皐李德𥙿
鄭還古裴航裴休
吕群徐商韋渠牟
陸長源盧宗回劉闢
薛宜僚陸希聲崔季卿
皇甫徹
第四十九卷
胡果吉旼劉眞
鄭據盧貞張渾
白居易(丸老)項斯龐藴
蔡京滕邁郭周藩
殷潜之裴思謙何扶
鄭澣廖有方薛書記
賈躭盧眞姚合
第五十卷
封敖鄭薰王幹
宋雍李摯韋澳
叚文昌姚向温會
李敬伯姚康張元正
楊嗣復炙轂子楊&KR0779;
劉郇伯王觀陳上美
侯洌崔樞陳彦博
郭良驥崔嘏李景遜
康球
第五十一卷
白敏中魏扶馬桓
崔鉉殷堯藩沈亞之
裴夷直楊敬之房千里
厲元喻鳬楊衡
符載王彦威繁知一
楊洵美
第五十二卷
雍𥙿之裴潾皇甫
李肱徐凝張祐
崔涯盧儲趙璜
柴䕫王繼勲夏鴻
曹汾楊鴻易重
第五十三卷
喬琳土鋋于興宗
李朋楊牢李汶儒
薛蒙李鄴于瓌
王嚴劉騤李渥
劉璐盧侑李續
盧求田章高璩
牛微蕭祐魏謩
陸肱李商隱劉得仁
第五十四卷
韋表微羅弘信高崇文
王智興劉綺莊馬戴
孟遲南卓鄭顥
李群玉温庭筠周繇
第五十五卷
周墀王起盧肈
丁陵姚鵠高退之
孟球劉耕裴翻
樊驤崔軒蒯希逸
林滋李宜古黃頗
張道符丘上卿石貫
李潜孟宁唐思言
左安王甚夷金厚載
第五十六卷
鄭略李彙征劉威
崔郊譚銖郭夔
來鵬來鵠鄭洪業
杜牧許渾童翰卿
雍陶周元範李元範
李遠朱可名趙嘏
祝元&KR0574;韋承貽鄭史
韋楚老
第五十七卷叚成式
第五十八卷
温庭皓韋蟾李敬方
李溟李郢韓宗
劉滄柳棠賀蘭朋古
崔玨李洞長孫翶
崔櫓曹唐于武陵
崔緫劉魯風盧尚卿
第五十九卷
薛瑩禇載汪遵
蕭遇盧渥李訥
崔元範楊知至封彦卿
盧鄴高湘盧溵
滕倪林傑李明遠
李章武郭圓薛逢
張洪靖韓察崔恭
崔文信陸纏胡証
高銖張賈
第六十卷
李節費冠卿劉虛白
蕭建袁不約孫緯
周祚崔澹盧頻
李郭李頻賈馳
薛能曹鄴裴&KR1050;餘
陳陶
第六十一卷
聶夷中劉象紀唐夫
羅紹威鄭仁表張林
李搏裴廷𥙿高蟾
朱邕崔塗孫郃
鄭凖章碣于潰
第六十二卷
鄭嵎
第六十三卷
方干劉駕王駕
衛凖詹雄顧非熊
司空圖秦韜玉潘成
胡駢高駢潘緯
武瓘于鄴路德延
翁承贊韓垂
第六十四卷
顔萱李司馬都
鄭壁崔璞魏朴陸龜蒙
張賁皮日休崔璐
任蕃盧休劉畋
第六十五卷
袁郊盧延讓裴說
張爲韓偓曹松
杜荀鶴孫棨王鐸
鄭&KR1654;胡玢楊淑
平曾繆島雲
第六十六卷
馮㳙盧嗣立李質
姚巖傑王璘嚴廊
陳摽崔安潜盧發
錢珝盧駢嚴憚
王渙張署翁綬
載司顔孫定趙收
盧汪鄭愚王鐐
陳淑
第六十七卷
李嶸袁皓歐陽澥
徐振李濤王貞白
王祝劉谷李昌鄴
王滌王碩陸貞洞
李縞高衢張綺
韋冰薛昭緯鄭合敬
許晝程賀裴鉶
張孜顧雲李昭象
第六十八卷
楊文圭唐彦謙裴澈
盧携韋莊吳融
公乘億羅鄴羅衮
第六十九卷
羅虬羅隱陸扆
第七十卷
許棠張喬劇燕
任燾張蠙鄭谷
湯憲李昌符王轂
李山甫伊璠鍾離權
第七十一卷
張道古許鼎李京
胡曾伍唐珪韓定辝
貽恭狄歸昌李極
高越許郴孫蜀
牛嶠崔庸同谷子
陳詠李旭沈彬
同朴孫魴王易簡
范攄之也鄭雲叟謝太虛
李嶼江爲
第七十二卷
僧法宣僧中窹僧子蘭
僧靈澈僧靈一僧清江
僧廣宣
第七十三卷
僧法振常雅隱丘
僧法照僧泠然金地藏
僧皎然護國含㬢
第七十四卷
僧文秀僧尚能僧棲白
僧無可僧神穎僧懷濬
應物可朋雲表
第七十五卷
僧虛中僧貫休僧齊巳
殷七七許碏許宣平
裴修然
第七十六卷
僧太易惟審滄浩
僧良乂僧志定栖蟾
曇翼清塞無悶
僧文益僧修睦景雲
第七十七卷
僧栖一僧可止僧卿雲
僧處默僧澹交僧若虛
僧巒僧曇域僧懷楚
僧懷浦僧慕幽尚顔
僧善生
第七十八卷
開元宫人楊氏子薛彦輔母
崔氏劉氏愼氏
薛媛李季蘭侯氏
如意中女子裴柔之魚玄機
僖宗宫人張建封妓宫女
女道士元淳
第七十九卷
張夫人崔仲容女郎張琰
女郎崔公逹女郎宋若昭女郎宋若荀
女郎田蛾女郎劉雲薛濤
女郎葛鵶兒女郎張文姬鮑君徽
女郎張窈窕倡妓常皓女郎蔣藴
女郎劉媛廉氏彭伉妻
程長文尼海印孫氏
鸎鸎非㷑徐月英
第八十卷
河北人不知名僕
新羅主楊彦鯤不知名
權龍褒
第八十一卷
毛仙翁
