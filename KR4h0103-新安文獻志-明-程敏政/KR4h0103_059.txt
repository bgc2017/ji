新安文獻志卷五十五下明程敏政撰
排律五言
山中寄吳蟠十韻方干
莫問終休否林中事巳成盤飱憐火種歲計付刀耕掬
水皆花氣聽松似雨聲書空翹足卧避險側身行果傍
閒軒落蒲連濕岸生禪僧知見理妻子笑無名更擬教
詩苦何曾待酒清石溪魚不大月樹鵲多驚砌下連樵
路窗間見縣城雲山任重疊難隔故交情
龜山上方汪藻
度險逢幽處憑高寫壯懷連甍棲絶壁孤塔表長淮地
本吳封接山今禹跡階潮聲從殷寺竹影自翻階木杪
朱欄出城㘭雪浪埋乾坤迷枉渚霧雨洩隂崖丹葉經
寒在滄洲向晚佳魚龍宵聽唄猿鳥晝窺齋月滿蠙珠
實霜清磬石諧僧盂收栢子樵徑掃松釵左宦書無鴈
南烹菜有鮭風煙欺短髮雲水信殘骸竟作何鄉老虚
慚素尚乖江湖今在眼歸合辦青鞋
予以年事漸高氣海不能熱生暖冷旅中又無
藥物遂用火攻之策灼艾凡二百壯吟呻之際
得詩二十韻朱弁
不作漳濱卧年侵血氣衰據鞍思少壮攬鏡嘆清羸有
病方求艾無營莫問耆心知出下策理勝遇中醫陽燧
神逾速銅仙術盡施論功鄙炮製取穴辨毫釐火帝恩
光異炎宫績用奇書螢比差似珠蟻迫方知忖物嗟炮
鼈觀形笑灼龜煙微初炙手氣烈漸鑚皮閉目書徒展
支頭枕屢移發狂還自哂賈勇僅能支宋鷁追風日吳
牛喘月時忠言勞緩頰善謔為開眉鍊氣工夫遠燒丹
歲月遲衛生防後患伐性釋前疑展轉那成夢呻吟且
當詩因心念民瘼出位嘆身卑欲巳七年病當從百世
師保身將保德未可廢箴規
九日與數客登善福院之絶頂晚飲茗飲閣子
以病先歸賦十二韻朱擇
風日迫佳節一川秋意昏臨高分石磴却立數煙村楚
製隨雲物蠻花照酒痕龍山嗟未久藍水想空存鴻鴈
頻收淚茱萸幾斷魂拍肩尋熟路登閣喚餘尊鐘梵規
繩闊親朋笑語温加籩擕海嶠聞笛憶鄉園夢記南柯
守兵看左角奔詩凡羞晉宋髮短任乾坤汝軰禪心起
今生道眼渾不知東嶂外灔灔湧金盆
紹興辛亥歲遷居星洲述懷朱權
别墅今為宅芳洲古號星一溪縈似帶羣岫列如屛繚
繞蟠龍勢迴旋翥鳳形紫峰鍾美瑞秀麓炳神靈峻嶺
通山去寒潭對刹渟高巖雙傑出斜谷獨深扄鷗鷺遵
幽渚牛羊散遠汀春花紛外野秋月可中庭築室歌鴻
鴈謀隣詠鶺鴒來居猶未久補弊不遑寧愛竹留新笋
看松養伏苓採山收美茹釣水得鮮鯖檠短親諸子窗
明勘六經桂香思璧水槐影記楓庭事業姑藏器功名
會發鉶豈無牙父志當遇子期聽鵰鶚須逢運驊騮豈
戀坰秪今時合待拄笏謾名亭
乙亥避地横槎山中汪宗臣
仙槎移到此杳杳白雲根石乳漏崖響山腰界雨昏徑
幽盤過險橋斷涉驚渾百匝回峯曲數家臨水村芋瓜
青繞屋桑柘綠當門鶻突兒迎客龍鍾叟抱孫澗舂分
注沼田穫半樊園地僻衣巾古人稀耕鑿温尚懷文杏
舘且擬小桃源嶺外風波别搖頭勿復言
酬趙隱君還予詩藳之作因來韻增至二十四
用柳子厚同劉院長言懷事詩例也
孫巖
度德宜滕長論交墮魯臯淒涼當歲晚瀟灑見時髦常
恐詩無證空知調欲高扶疎纔社櫟變化豈胥濤闊略
三冬學增多一字褒大篇參往籙異事詫吾曹昔嗜梁
臺選仍躭郢士騷長歌落澗谷中夜駭猿猱攻苦鵜濡
翼求朋鹿食蒿家無彥弘在鄉失吕温豪擊拊當誰聽
荒蕪尚自薅英英善和柳皎皎義熙陶步驟才難至圖
回首屢搔較深搜石髓務潔取溪毛推激吾非黨譏訶
物得逃辭連盤谷稼想到武陵桃朝逮虞淵暗宵幾鶡
旦嗷含愁全庾賦寓樂間莊濠不謂塵明鏡何殊贈佩
刀音書無鴈往時序迫蟬號嵇向諸人遠周雷再世遭
未應求善賈孰不飲醇醪並席葭依玉清言輠炙膏斯
期方緬邈北望寸心勞
詠友人竹汪炎昶
拂雲何日種瀟灑傍茅堂翠重煙分渭痕乾淚染湘塹
鞭枝倒發徑篠笋斜行地緊根相絡莖高籜漸長山僧
冬覓種隣叟夏偷涼泛戶隂開闔掀風勢簸揚杖侵鑑
瘦玉爪刮聚浮霜禽踏枝毿屋松添影壓牆簫韶如不
棄或可佐宫商
贈雲屋瑞上人(俗姓姚舊殿前指揮使)方回
名緇今巳絶見汝忽驚神昔日陪三衛多年護九宸漫
從雞幘報長與蠧編親漢幄垂前箸秦關痛隻輪驟驚
淪寳玉何惜褫冠巾往事憐蝸國餘生脱鴈臣片雲聊
作屋死樹自觀身空鉢寧無食枵囊别有珍跣行千里
近凍卧八寒春像喜圖佳士名虚徹貴人論詩色涇渭
遠俗意參辰餘子一時盡高流百世新公能追慧遠吾
或可遺民剃櫛雖殊相澄江月共真
吕氏灃溪八景圖程文
盡道灃溪好灃溪景若何重樓上雲水比屋入煙蘿長
笑天風迥清吟地籟和水深陂窈窕路曲嶺嵬峩鳳舞
風中羽龍騰雨後梭近堤鳴牧笛遥野辨農蓑紅亞桃
欹竹青披柳蔭荷松雲迷後塢梅月澹前坡綆汲垂虹
井機舂浴鷺渦廟燈山鬼伏橋鼓社神呵返照懸紅樹
奔泉響玉珂吾伊碧窗讀欸乃紫崖歌冠佩才華盛鄉
隣禮數那人喧朝集市仙過夜飛柯山勢遥通蜀川流
近走番丹霞接方丈白鳥向新羅俗美民偏樂官清政
不苛馬嘶行旅道鶯語碩人薖風物千年勝標題八景
訛請擕靈運屐暇日數來過
豫章南樓汪廣洋
適意緣清景馳思屬早秋眷焉臨勝地暫爾憩南樓楚
岫雲中出章江樹杪流涼蟬泛聲響細草没歸愁鼔角
三邊壮襜幃五月留誰知放歌者脉脉寄滄洲
送蔡參政入蜀詹書
東吳霖雨佐西蜀將星明水落黃牛廟雲開白帝城邦
交修玉帛賓禮會簪纓陸賈無装贈揚雄有賦名詞源
流峽水詩筆發天聲卭竹臨風看巴船載雪行錦官談
舊俗金節促歸程聖主龍顏望慈親白髮生鳳池邀閣
老馬首出郊迎
寄吳朝錫
小樓殘燭短冠佩候晨鐘紫陌嘶羣驥丹霄駕六龍朝
回尋藥裹病起寫書封歲月驚華髮松楸動慘容春雲
懷去友夜雨夢歸農淮海經年别何時得爾從
聞吳繼新寫正覽畢作詩迎之
唐桂芳
吳郎久不見悵望隔江村辛苦頭將白編摩眼易昏蕉
心含雨潤柿葉纈霜繁智永瞠諸後羲之本一門未應
梁上得偏向枕中存點磔臨池墨戈波漏屋痕縈縈蛛
結網裊裊蠒繅盆白練書裙好黃麻草詔尊首濡無醉
魄筆諫有忠魂安得三千幅煩君恣意繙
排律七言
許員外新陽别墅方干
蘭汀橘島暎亭臺不是經心即手栽滿閣白雲隨雨去
一池寒月逐潮來小松出屋和巢長新徑通橋避笋開
柳葉風中欹枕臥荷花香裏釣魚回園中認藥分靈草
簷下攀枝落野梅莫恣高情求逸興須防急詔用賢才
若因螢火終殘卷便把漁歌送幾杯多謝郢中賢太守
常時談笑許趨陪
李侍御上盧别業
滿目庭臺嘉木繁燕蟬吟語不為喧晝潮勢急吞諸島
暑雨聲回露半村直為援毫方掩卷常因按曲便開尊
若將明月為儔侣應把清風遺子孫繡羽驚弓離果上
紅鱗見餌出蒲根尋君未要先題竹且櫂漁舟入大門
問政山留題黃田
千尋練帶新安水萬仞花屛問政山自少雲霞居物外
不多塵土到人間壺懸仙島吞丹罷椀浸星宫沉水閒
寳籙篋垂金縷帶綘囊絛鎻玉連環靜張棋勢鋪還打
默考仙經補又刪牀並葛鞋雙兔伏窗横檉几老龍跧
溪童乞火朝敲竹山鬼聽琴夜撼&KR1498;草暗碧潭思句曲
松昏紫氣度函關龜成淺甲毛猶綠鶴化幽翎頂更殷
阮洞神仙分藥去蔡家兄弟寄書還黃精苖倒眠青鹿
紅杏枝低挂白鷴容易煎茶供客用辛勤栽果與猿攀
常尋靈穴通三島擬過流沙化百蠻新隱漸開侵月窟
舊林猶恍枕沙灣手疏俗禮慵非傲肘護靈方臂不慳
海上使頻青鳥黯篋中藏久白驢頑笻枝健拄菖蒲節
笋櫛高簮越帽斑花氣薰心香馥馥澗聲泠耳響潺潺
高墳自掩浮生骨短晷難窮不死顏早晚重逢蕭塢客
願隨芝蓋出塵寰(羅鄂州志載詩史云歙州問政山聶師道真人所居常有人涉險攀蘿至)
(絶壁於巖下嵌空處見詩一首雖苔蘚昏蝕文尚可辨即此篇也)
登凌歊臺程俱
凌歊正在塵歊外四起雲山翠欲浮丹檻昔時空勝事
錦袍何處想靈遊鼇分一島來平野鯨吸長江帶兩州
手抉飛雲天作幕坐侵寒露月垂鈎向來時有千巖夢
對此渾銷萬古愁醉目歸鴻天際沒地高空闊更宜秋
監邑八公即席索賦武功詩吳訥
搴旗南破犬羊羣威武聲名到處聞能以竒兵攻必取
不憂強賊聚還分煙村古渡新酣戰昱嶺重關舊策勲
幾度彎弓動明月三回舞劍斷行雲經營河北思劉秀
割據湖南笑馬殷今日休陽誰克復傍人爭道八將軍
題休邑程士原率濱亭吕旭
仙翁亭構今何在肯構憐君復舊橅在昔故基仍勝絶
于今喬木尚榮敷翰林題扁輝聯璧朝野留詩耿貫珠
五柳孤松彭澤里黃鸝白鷺輞川圖溪毛落雨青絲長
石髮凝烟翠錦鋪晴日漾波鳧對浴涼風吹樹鳥相呼
笑談欵欵留賓客燕處怡怡樂友于琴響嶧桐調鳳尾
簾疎湘竹捲鰕鬚何時緩策從幽討莫惜郫筒滿眼沽
題醫士朱士良紫陽讀書卷唐文鳳
流水淙淙撼石梁紫陽當戶挹嵐光何殊講習居長白
自說流傳屬太倉藥品君臣儲滿籠書籖今古積連牀
螢囊照眼能供讀龍化為人欲問方坐愛茅簷隨月色
病思橘井涌泉香良醫良相真何異好拯生民濟世康
新安文獻志卷五十五下
