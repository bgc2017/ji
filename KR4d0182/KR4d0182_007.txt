豫章黃先生文集第七
黃庭堅魯直
古詩五十二首(律詩三首)
和王觀復洪駒父謁陳無已長句
以古銅壺送王觀復
王充道送水仙花五十枝欣然會心
爲之作詠
次韻益修四弟
以峽州酒遺益修復繼前韻
病起荆江亭即事十首
謝荅聞善二兄九絶句
戲呈聞善
劉邦直送水仙花
次韻向和卿行松滋縣與鄒天鍚夜
語南極亭二首
戲簡朱公武劉邦直田子平五首
戲詠暖足缾二首
鄒松滋寄苦竹泉橙麴蓮子湯三首
次韻荅黃與迪
次前韻謝與迪惠所作竹五幅
題胡逸老致虚庵
題蓮花寺
衝雨向萬載道中得逍遥觀遂託宿
戲題
題竹尊者軒
送密老住五峯
拜劉凝之畫像
跋子瞻和陶詩
題李亮功戴嵩牛圖
次蘇子瞻和太白潯陽紫極宫感秋
詩韻追懷太白子瞻
瓊芝軒
龜殼軒
秋聲軒
次韻徐仲車喜董元達訪之作南郭
篇四韻
次韻仲車爲元達置酒四韻
次韻仲車因婁行父見寄之詩
和王觀復洪駒父謁陳無已長句
陳君今古焉不學清渭無心映涇濁漢官舊儀
重九鼎集賢學士見一角王侯文采似於菟洪
甥人間汗血駒相將問道城南隅無屋止借船
官居有書萬卷繞(纔一作)四壁樵蘇不爨談至夕主
人自是文章伯鄰里頗怪有此客食貧各仕天
一方佳人可思不可忘河從天來砥柱立愛莫
助之涕淋浪(作在仕一)
以古銅壺送王觀復
隨俗易汩没從公常糾紛我觀王隆化入蕕不
改薰未見蛇起陸已看豹成文愛君古人風古
壺投贈君酌酒時在傍可用珥楚楚問君何以
報直諒與多聞
王充道送水仙花五十枝欣然會
心爲之作詠
凌波仙子生塵韤水上輕盈步微月是誰招此
斷腸魂種作寒花寄愁絶含香體素欲傾城山
礬是弟梅是兄坐對真成被花惱出門一笑大
江横
次韻益修弟
霜晚菊未花節物亦可嘉欣欣登高侣畏雨占
暮霞(門暮霞走千里諺云朝霞不出)楚人醖菉豆輕碧自相誇老夫
不舉酒嚥嗽鳴两車良辰與美景客至但成嗟
以峽州酒遺益修復繼前韻
令節不把酒新詩徒拜嘉頗憶宋玉賦登高意
成霞渚宫但衰柳朝雲爲誰誇吾宗懷古恨流
涎過麴車一壺澆往事聊送解愁嗟(作耐解一)
病起荆江即事十首
翰墨場中老伏波菩提坊裏病維摩近人積水
無鷗鷺時有歸牛浮鼻過
維摩老子五十七天子大聖初元年傳聞有意
用幽仄病著不能朝日邊(聖天子一作大)
禁中夜半定天下仁風義氣徹修門十分整頓
乾坤了復辟歸來道更尊
成王小心似文武周召何妨略不同不須要出
我門下實用人材即至公
司馬丞相昔登庸詔用元老超羣公楊綰當朝
天下喜斷碑零落卧秋風(作驟登庸昔登庸一)
死者已死黃霧中三事不數两蘇公豈爲高才
難駕御空歸萬里白頭翁(作謂爲一)
文章韓杜無遺恨草詔陸䞇傾諸公玉堂端要
真學士須得儋州秃鬢翁
閉門覓句陳無已對客揮毫秦少游正字不知
温飽味西風吹淚古藤州(作揮吹一)
張子耽酒語蹇吃聞道潁州又陳州形容彌勒
一布袋文字江河萬古流
魯中狂士邢尚書本意扶日上天衢悙夫若在
鑴此老不令平地生﨑嶇(一云作崎嶇一云成崎嶇)
謝荅聞善二兄九絶句
自入醉鄉無畔岸心與歡伯爲友朋更闌夜坐
客星散午過未蘇髮鬅鬙
未嘗頃刻可去酒無有一日不吟詩詩狂克念
作酒聖意態忽如年少時
群豬過飲尚可醉疥手轑甕庸何傷柳家兄弟
太迫窄狂藥不容人發狂
莫作嘂號驚四鄰甕中有地可藏眞淵明醉握
遠公手大笑絶倒人不嗔
阮籍醉睡不論昏劉伶雞肋避尊拳至今凜凜
有生氣飲酒真成不愧天
公擇醉面桃花紅人百忤之無愠容莘老夜闌
傾數斗焚香默坐日生東(孫莘老中丞李公擇尚書)
椎牀破面棖觸人作無義語怒四鄰尊中歡伯
笑爾輩我夲和氣如三春
陶令舍中有名酒無夕不爲父老傾四坐歡欣
觀酒德一燈明暗又詩成
阮籍劉伶智如海人間有道作糟丘酒中無諍
眞三昧便覺嵇康輸一籌
戲呈聞善
堆豗病鶴怯雞群見酒特地生精神坐中索起
時被肘亦任傍人嫌我真
劉邦直送水仙花
錢塘昔聞水仙廟荆州今見水仙花暗香靚色
撩詩句宜在林逋處士家(堂近之東坡先生以爲和靖錢塘有水仙王廟林和靖祠)
(像配食水仙王云清節映世遂移神)
次韻向和卿行松滋縣與鄒天錫
夜語南極亭二首
雪泥滑滑到山郭提壷勸沽亦不惡林中解道
不如歸家人應念思歸樂
衝風衝雨走七縣唯有白鷗盟未寒坐中更得
江南客開盡南䆫借月看
戲簡朱公武劉邦直田子平五首
不趨吏部曹中版且鱠高沙湖裏魚雖無季子
六國印要讀田郎萬卷書
歡伯可解藜藿嘲孔方定非金石交君看劉郎
最多智昨者火事幾焚巢
劉郎好詩又能文方我奔竄義甚敦爲親未葬
走人門閉門却掃不足論
朱家塤箎好兄弟陋巷六經葵莧秋我卜荆州
三畝宅讀田家書從之游
朱公趨朝瘦至骨歸來豪健踞胡牀日看省曹
閽者面何如田家侍兒糚
戲詠暖足缾二首
小姬煖足臥或能起心兵千錢買脚婆夜夜睡
天明
脚婆元不食纏裹一衲足天明更傾瀉頮面有
餘燠
鄒松滋寄苦竹泉橙麴蓮子湯三首
迺晚成之蘭芳深九畹露味挹三危流俗不顧
省古人可前追胷中陵雲賦自貴知音稀淵源
學未淺孝友家正肥與世殊軌轍三黜理亦宜
吴溪浣紗女不用朱粉施豈伊風塵子市門自
夸毗我作𤏡道囚三年始放歸邂逅終日語貽
我五字詩句如秋雨晴遠峰抺脩眉老馬甘伏
櫪坐看天驥馳灑掃清樾下當爲果茗期光隂
去易失日月轉兩儀仲氏有東園花竹深可依
寸步不往來千里常夢思幾時開後戸扶策方
知兹
次前韻謝與迪惠所作竹五幅
吾宗墨脩竹心手不自知天公造化鑪攬取如
拾遺風雪煙霧雨榮悴各一時此物抱明節君
又潤色之抽萌或發石懸箠有阽危林梢一片
雨造次以筆追猛吹萬籟作微涼大音稀霜兔
束豪健松煙泛硯肥盤桓未落筆落筆必中宜
今代捧心學取笑如東施或可遺巾幗選愞如
辛毗生枝不應節亂葉無所歸非君一起予衰
疾豈能詩憶君初解鞍新月挂彎眉夜來上金鏡
坐歎光景馳我有好東絹晴明要會期漪漪淇
園姿此君有威儀願作數百竿水石相因依它
年風動壁洗我别後思開圖慰滿眼何時遂臻兹
題胡逸老致虛庵
藏書萬卷可教子遺金滿籝常作灾能與貧人
共年榖必有明月生蚌胎山隨宴坐畫圖出水
作夜䆫風雨來觀山觀水皆得妙更將何物汙
靈臺(小菴觀静鏁靈臺一作莫將世事侵兩鬢)
題蓮華寺
狂卒猝起金坑西愶從數百馬百蹄所過州縣
不敢誰肩輿虜載三十妻仵生有膽無智略謂
河可馮虎可搏身膏白刃浮屠前此鄉父老至
今憐
衝雨向萬載道中得逍遥觀遂託
宿戲題
逍遥近道邊憩息慰憊懣晴暉時晦明謔語諧
讜論草萊荒蒙蘢室屋壅塵坌僕僮侍偪仄涇
渭清濁混
題竹尊者軒
平生脊骨硬如鐵聽風聽雨隨宜說百尺竿頭
放步行更向脚跟參一節
送密老住五峯(茗春風香歸來秧稻夏日長一本羊腸下有兩句云去時類)
我穿高安過萍鄉七十二渡遶羊腸水邊林下
逢衲子掌北東西古道埸五峯秀出雲雨上中
有寶坊如側掌去與青山作主人不負法昌老
禪將栽松種竹是家風莫嫌斗絶無來往但得
螺師吞大象從來美酒無深巷
拜劉凝之畫像
弃官清潁尾買田落星灣身在菰蒲中名滿天
地間誰能四十年保此清淨退往來澗谷中神
光射牛背
跋子瞻和陶詩
子瞻謫嶺南時宰欲殺之飽喫惠州飯細和淵
明詩彭澤千載人東坡百世士出處雖不同風
味乃相似(和古人則始於東坡吾於詩人無所甚好獨好淵明其詩東坡云古之詩人有擬古之作矣未有追和古人者也追)
(百有九篇至其得意自謂不甚愧淵明然吾之於淵明豈獨好其詩也哉如質而實綺癯而實腴自曹劉鮑謝李杜諸人皆莫及也吾前後和其詩凡一)
(剛才拙與物多忤自量爲己必貽俗患僶俛辭世使汝等糿而飢寒淵明此其爲人實有感焉淵明臨終䟽告儼等吾少而窮苦每以家弊東西遊走性)
(犯世患此所以深愧淵明欲以晚節師範其萬一也語蓋實錄也吾眞有此病而不蚤自知半生出仕以)
題李亮功戴嵩牛圖(公寅)
韓生畫肥馬伏仗有輝光戴老作瘦牛平生千
頃荒觳觫告主人實已盡筋力乞我一牧童林
間聽横笛
次蘇子瞻和李太白潯陽紫極宫
感秋詩韻追懷太白子瞻
不見兩謫仙長懷倚脩竹行遶紫極宫明珠得
盈掬平生人欲殺耿介受命獨往者如可作抱
被來同宿砥柱閱頽波不疑更何卜但觀草木
秋葉落根自復我病二十年大斗久不覆因之
酌蘇李蠏肥社醅熟
瓊芝軒
卓僊在時養瓊芝深根固蔕活人命憧憧來問
此何草但告渠是唐婆鏡(名瓊田草者俗號其葉為唐子瞻詩所記胡道士王芝一)
(一臼如黃精而堅瘦滿十二歲可爲藥就土中生根取一臼勿令婆鏡葉底開花故號羞天花以予考之其實本草之鬼臼也歲生)
(龍山老僧多採而斷食令人體臞而神王今万家所用鬼臼乃鬼燈檠大本知也煑麫如餫飩皮裹一臼吞之數日不飢啗三臼可辟榖也黃)
(羽者真鬼箭俗醫用藥如此而責古方不治病可勝歎哉因論玉芝故耳如蜀人用鬼箭但用一草根不知何物也鎮陽趙州間道傍叢生三)
(宫觀而俗緣薄規模甚遠而不成就及胡君而宫殿崇成便齋曲房松并記之以遺胡道士道士胡君洞微卓君玘之弟子卓君之時欲崇飾)
(藝能治賓客具至者忘歸此東坡先生所以每至而留連者歟竹薈蔚觀其軒䆫開塞宜冬而愜夏智慮通物者也又好文多)
龜殼軒
紫極宫中三百楹道人獨藏一神屋開軒納息
星月明時有白雲來伴宿
秋聲軒
誰居空閑扇橐籥情與無情並時作是聲皆自
根極來更莫辛勤問南郭
次韻徐仲車喜董元達訪之作南
郭篇四韻(逵)
董侯從軍來意望名不朽欵門拜徐公在德不
在酒徐公雖避俗對客輒粲然耳不聞世事時
誦陶令篇
次韻仲車爲元達置酒四韻
射陽三萬家莫貴徐公門誰能拜牀前況乃共
酒尊唯此醉中趣難爲醒者論盗臥月皎皎雞
鳴雨昏昏
次韻仲車因婁行父見寄之詩
前朝老諸生太半正立首投荒萬里歸煩公問
健否往時望江宰今爲夏津吏它日可教之玉
音尚無棄
豫章黃先生文集第七
