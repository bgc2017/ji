駱賓王文集卷第八
序策
李長史宅宴序王司馬樓宴序
冐雨尋菊序楚國寺宴序
餞宋二之詩序竇六郎宅宴序
送閻五序餞尹大陸道士序(二首)
送益府參軍序餞麴錄事序
餞李八詩序楊州看競渡序
與群公宴對策文三道
秋日於益州李長史宅序
天以五嶽棲真直眇青溪之上六爻與遯寂寞
滄海之濱斯並激俗矯時獨善之風自遠懷材
韜價兼濟之道未弘長史公玄牝凝神虚舟應
物得喪雙遣巢由與許史同歸竉辱兩存廊廟
與山林齊致乘展驥之餘睱俯沉犀以開筵曲
浦澄漪似對任棠之水茅亭興洽如歸山簡之
池如以秋水盈襟寒郊滿望洲渚肅而兼葭變
風露凝而荷芰疎忘懷在真俗之中得性出形
骸之外雖四子講德巳頌美於中和而五除陳
詩未形言於大雅受命虛䛕題其序云弁側山
頽自有琴歌留客操瓢染翰非山水助人盍各
賦詩式治樂事云爾
餞宋五之豐城詩序
黯然銷䰟者豈非生離之恨歟帝里天津槐衢
分黑龍之水巴陵地道楓江連白馬之明親友
徘徊締歡言於促膝故人樽酒淹離涕於交頥
于時挽吹吟桐疑奏離别之曲輕秋入麥似驚
搖落之情白日將頽青山行暮想姑蘇之地夕
露沾衣望吳會之郊斷風飄蓋嗟乎岐路是他
鄕之恨溝水非明日之歡玉斗臨吳太阿之氣
可識金陵背楚小子之路行遥盍各賦詩式昭
離緒
初秋於竇六郎宅宴序
六郎道合采葵嘯懸鶉而契賞諸君情諧伐木
仰登龍以締歡于時一葉驚寒下陳柯而捲翠
百花凝照淡虚牖以披紅旣而俱欣得兔之情
共掩亡羊之淚物我雙致匪名席以言蘭心口
兩齊混汙隆而酌桂雖忘筌戴翌與交態於霛
臺而搦管操&KR1152;叶神心於勝氣盍陳六義詩賦
一言即事凝毫成者先唱云爾
秋夜送閻五還潤州序
閻五官言返維乘脩逢指金陵之地李六郎交
深投&KR0238;開筵浮白玉之樽于時壁彩澄虛漏輕
先於雲葉珪隂散迥搖碎影於風梧雖桂醑蘭
缸定淺留於一夕而青山黃鶴將惆悵於九秋
謂勒四言俱伸五際
秋日餞尹大往京序
尹大官三冬懸暢指蘭臺而拾青薛六郎四海
情深飛桂樽而舉白于時兔苑東上龍火西流
劔彩沉波碎楚蓮於秋水金輝照岸秀陶菊於
寒隄旣切送歸之情彌&KR3077;窮途之感重以清江
帶地問吳會於星津白雲在天望長安於日路
人之情也能不悲乎雖道術相望叶神交於靈
府而風煙悲隔貴申心於翰林請振詞鋒用開
筆海人爲四韻用慰九秋
秋日餞陸道士陳文林序
陸道士將游西輔通莊指浮氣之關陳文林言
返東吳修途走落星之浦於是維舟錦水藉蘭
若以開筵絏騎金隄泛橊花於祖道于時赤煙
沉節青女司辰霜鴈㗸蘆舉賓行而候氣寒蟬
噪柳帶凉亭以含情加以山接太行聳羊腸而
飛蓋河通少海䟽馬頰以開瀾登高切送歸之
情臨水感逝川之嘆旣而嗟别路之難駐惜離
樽之百傾雖&KR0238;園筌蹄巳忘然於道術而維陽
風雨貴杼情於詠歌各賦一言同爲四韻庶幾
别後用暢離憂云爾
初春邪嶺送益府參軍序
分首三春送君千里青山向日非舊國之春秋
翠斝清罇是他鄊之杯酒况復圭峯南望切登
高之情渭水北流動臨川之歎于時寒光將歇
春景未華殘雪飄花猶開六出輕冰涵鏡未解
三川晨風&KR0942;孫楚之情岐路下楊朱之淚雖再
言再笑賞鳳月於離前一詠一吟寄心期於别
後詩言志也可不云虖
秋日餞錄麴事使西州序
麴錄事務切皇華指輪臺而鳳舉群公等情敦
素賞臨别舘而鳬分促樽酒而邀帷望山川而
起恨干時露團龍濕雲歛鴈天落葉響而庭樹
寒殘花疎而蘭皋脱聞秋聲之亂水巳愴分溝
對零雨之飄風倍傷岐路五日之趣未淹蘭藉
之娛二屋之輝行照䓤河之境凊飊朗月我則
相思隴水秦川君方鳴咽行歌不駐遽驚班馬
之嘶贈言可申聊振飛魚之藻人探一字四韻
四篇
餞李八騎曹詩序
夫人生百齡從膝是忘言之契丈夫四海交頥
非贈别之資然而想山川之遽遥送歸將遠惜
歲華之不待行樂無時是用輟征驂以少留敝
離亭而多睱山芳襲吹坐疑蘭室之中水樹倉
春宛似楓江之上加以御溝新溜近入離絃賓
舘餘花遥摧别酒旣而榮波東注㶚岸高登渌
蟻傾而高宴終金馬落而離言促雖相思有贈
終結想於華滋而素賞無暌盍申情於麗藻人
爲四韻各賦一言
楊州看竟渡序
夏日江干駕言臨眺于時桂舟始泛蘭棹初遊
鼓吹咽江山耀緒蔽雲日㛹娟舞䄂向渌水以
金低飄颺歌聲聽清風而更遠是以眼波笑臉
豔出浦之輕蓮映渚娥眉麗穿波之半月靚粧
舊飾此日憎竒絃管相摧兹辰特妙能使洛川
廻雪猶賦陳思巫嶺行雲專稱宋玉凢諸同好
請各賦詩
秋日與群公宴序
昔挂瓢隱舜蹈箕山而不歸臨組逃齊戔滄波
而長往咸用潜心物外擯影丘中豈若擬迹小
山陶心大隱叶仲長之怡性偶潘岳之棲閒群
公或道洽忘筌契金蘭而貴舊或情深傾蓋披
玉葉以交新于時玉女司秋金烏返照煙含碧
篠結虚影於鱗枝風起青蘋動波文於異態庭
榴剖實擊虚彩以成珠岸石澄瀾泛清漪而散
錦旣而誓敦交道俱忘白首之情欵爾連襟共
挹青田之酒不有佳叶何以攄情共引文江同
開筆海
對策文三道
問岱岳遊䰟入佳城而恒化&KR0801;州羽客竦鶴轡
而輕舉雖則備於縑素昭晣可觀求諸耳目虚
無罕驗弃杖成龍有異虞翻之旨銜恩結草寧
符宗伐之言二者何從爾其揚攉
對遐觀素論眇覿玄風惟鬼惟仙難䆒難測至
夫滕公長往佳城開白日之徵洪涯不歸曾丘
控紫雲之蓋或崇成蒼狗自是趙王之神道叶
赤龍爰通陸安之治玉壘變長弘之血金關化
浮丘之靈固能日覩桑田來作西王之使䰟遊
萬里還爲北帝之臣然而將聖生鄒本忘情於
(語怪)多材封魯亦默論於通仙治平大義巳乖斯
文將墜於是八儒三墨之道異&KR0942;分馳九流百
家之文殊途竟爽語仙則有無交戰語鬼則虚
實相紛使結草抗軍爰乖宗岱之論化竹游水
有異虞翻之言然而慱訪綿書𬗟尋曩冊徇其
浮說徒有奔競之談求諸至言抑匪經通之旨
何則高明瞰室巳著六爻之文太虚游形式編
三洞之籙故齊君出獵遇豕啼於貝丘周嗣登
仙浮鶴軒於洛浦况乎于寶碩德巳緝搜神之
書劉向通儒非無列仙之傳斯皆實錄諒匪虛
談謹對
問士農工商四氓各業廢一不可耴譬五材而
闕里致言鄙於學稼&KR0238;園起論爰稱絕巧豈先
聖垂文義有優劣將隨方設教理或變通者㦲
爾其敷陳用啔前惑
對出震登皇垂衣裳而馭籙乘乹踐帝順舒慘
而字珉莫不列九土以開疆因四人而安業故
農爲政本两漢舉力田之勤財用聚人九市列
惟金之利陟龍門而就日入仕彈冠斵蟬翼以
成風追工運斧成用因人成事隨利濟時蓋五
帝通規三王荗範然則泣麟上聖訓三千以領
徒夢蝶幽人摶九萬以齊物欲使丘門志學折
以問農之言漢渚絕機杼以灌園之巧斯乃變
通權教趍捨適宜當今海内人安天下樂業仕
植舊德農服先疇自可孫弘獻書以待公車之
制王丹載酒時慰田家之勞謹對
問四十強仕七十懸車著在格言存諸甲令然
則顔駟韞價殆子白首和尊播美始自齠年欲
使滋泉之彦必臻洛陽之才無捨則隄防或爽
襟帶徒施其道如何佇聞嘉荅
對竊聞大人有作乂佇良材真士徇名理賚明
主是知君必待士士必待君故使飛(在龍)天荀勗
代良平之榮巨魚縱壑元后得唐虞之后然則
否泰或爽材運難并歲漸縣車尚牧淄源之豕
年甫志學且珥漢庭之貂是知因籍時來和君
播玄貂之俊當其未遇顔生致白首之勤語其
古今稽之運會雖則人事抑亦大時當今乘六
御天得一居帝翹車獵彦束帛旌賢故當枉幽
人罷韜真於文豹青蓮江使自裂兆於非熊豈
止洛陽之才來儀漢國滋泉之■降止周朝而
巳哉某談謝二龍識迷三豕徒以鑽木輕熖仰
昇扶而曜暉化草餘光對含桂而炫彩廽遑如
矢俯仰多慙謹對
駱賓王文集卷第八
