駱賓王文集卷第五
雜詩
傷祝何王明府詠懷古意
詠懷邊夜有懷
久戍邊城幽縶書情
寒夜獨坐憲臺出縶寒夜有懷
月夜有懷叙寄員半千
憶蜀地佳人送郭少府
餞駱四送宋五之問
過任處士書齋塵灰
秋晨秋雲
秋蟬秋露
秋月秋水
秋螢秋菊
秋鴈詠照
詠塵詠水
挑燈杖詠雪
詠鴈掉歌行
王昭君翫初月詠鵝
傷祝阿王明府(并序)
夫心之悲矣非開春秋之氣聲之哀也豈移金
石之音何則事感則萬緒興端情應則百憂交
&KR3077;是以宣尼舊舘流襟動激楚之悲孟嘗高臺
承㫸下聞琴之淚祝阿王明府繁德丹穴襲吉
黃裳靈基峙金闕之峯層源瀨玉輪之坂旣而
鴻飛漸陸將騁平與之龍鶴鳴在隂爰絆朝歌
之驥乃當名縣闞月德貫陳星豈徒遽切夢瓊
掩沉連石嗟虖輪銷桂魄驪珠毀貝闕之前斗
散紫氛龍劔沒延平之水某昔承嘉惠曲荷恩
光留連嘯歌從容風月撫心陳迹泣血漣如然
者始終者萬物之大歸生死者百年之常分雖
則知理之可有而未䁱情之可無聊綴悲歌敢
貽同好諸君或締交三益列宰一司或叶契筌
蹄投心膠&KR0238;如比肩於千里遽傷魂於九原旣
切芝焚彌深蕙歎盍言四始同賦七哀庶蘭室
流薰襲遺芳而化德故蓬心深拙效庸音於起
予觸目多懷周增流動
洛川眞氣上重泉惠政融含章光後列經武嗣
前雄契與良難騐生涯怨易窮翔鳬猶在履狎
雉尚馴童錢滿荒階綠塵浮虛帳紅夏餘將宿
草秋近未驚蓬煙晦泉門夕日遠夜臺空誰堪
孤隴外獨聽白楊風
詠懷古意上裴侍郎
三十二餘罷鬢是潘安仁四十九仍入年非朱
買臣縱横愁繫越坎壈倦遊秦出籠窮短翮委
轍涸枯鱗不霑用彈鋏欲誰申天子未駈
策歲月幾沉淪輕生長慷慨效死獨慇懃徒歌
易水客空老渭川人一得視邊塞萬里可苦辛
劔匣胡霜影弓開漢月輪金方動秋色鐡騎相
風塵爲國堅誠欵捐軀志賤貧勒功思比憲决
略暗欺陳若不犯霜雪虚擲玉京春
詠懷
少年識事淺不知交道難一言芬若桂四海臭
如蘭寳劔思存楚金鎚許報韓虚心徒有託循
迹諒無端太息關山險于嗟歲月闌忘機殊會
俗守拙異懷安阮籍空長嘯劉琨獨未&KR0794;十步
庭若歛三月隴月團槐疎非盡意松晚夜凌寒
悲調絃中急窮愁醉裏寬莫將流水引空向俗人
彈邊夜有懷
漢地行逾遠燕山去不窮空荒猶築怨碭毀尚
銘功古戍煙塵滿邊庭人事空夜開明隴月愁
塞急胡風倚伏良難定榮枯豈易通旅䰟勞泛
梗離恨斷征蓬蘇武封猶薄崔駰官不工惟餘
北叟意欲寄南飛鴻
久戍邊城有懷京邑
擾擾風塵地遑遑名利途盈虚一易舛心迹兩
難俱弱齡小山志寧期大丈夫九微光貴玉千
仞忽彈珠棘寺游三禮蓬山簉八儒懷鉛慙後
進投筆顧前駈北走引通趙西之似化胡錦車
朝促候刁斗夜傳呼戰士青絲絡將軍黃石符
連星入寳劔半月上彫&KR0707;拜井開疎勒鳴桴動
密須&KR1967;機習短蔗祅祲靜長榆季月炎初盡邊
亭草早枯層隂籠古木窮色變寒蕪海鶴聲潦
唳城烏尾畢逋葭繁秋引色桂滿夕輸狐行役
風霜久鄕園夢想孤㶚池遥夏國秦海望陽紆
沙塞三千里京城十二衢揚搆連鳳闕槐路擬
鴻都璧殿規宸象金隄法斗樞雲浮西北蓋月
照東南隅寳帳垂連理銀床轉鹿盧廣筵留上
豐饌引中厨漏緩金徒箭嬌繁玉如壼秋濤飛
喻馬春水泛仙艣意氣風雲合言忘道術趍共
矜名巳泰詎肯沬相濡有志慙彫朽無庸類散
樗開山斬超忽形倦歎艱虞結網空知羡圖榮
豈自誣忘情同塞馬比德類駣駒隴阪肝腸絶
陽開亭隴迂迷䰟驚落鴈離恨斷飛鳬春去容
華盡年來歲月無邊愁傷郢調鄕思繞吳歈河
氣通中國山途限外區相思若可寄沐泮有銜
蘆幽縶書情通簡知已
㫺歲逢陽曆觀光賁楚材穴疑丹鳳起埸似白
駒來一命淪驕餌三緘愼禍胎不言勞倚㐲忽
此遘邅逥&KR0865;馬刑章峻蒼鷹獄吏猜爭縑非易
辯疑璧果難裁摖拙慙周端憂滯夏臺生涯
一滅裂岐路幾徘徊青陸芳春動黃沙旅思催
圓扉長寂寂疎網尚恢恢入穽先搖尾迷津正
曝腮覆盆徒望日蟄戶未驚雷霜歇蘭猶敗風
多木屢摧地幽𧖟室閉門靜雀羅開自憫秦冤
痛誰怜楚奏哀漢陽窮鳥客梁甫卧龍才有氣
還衢斗無時會鑿坏莫言韓長作不然灰
寒夜獨坐遊子多懷簡知巳
故鄊眇千里離憂積萬端鶉服長悲碎蝸廬未
卜安冨鈎徒有想貧鋏爲誰彈柳秋風葉脆荷
晚露文團晚金薰岸菊餘佩下幽蘭伐木傷心
易維乘歸去難獨有孤明月時照客庭寒
憲臺出縶寒夜有懷
獨坐懷明發苦未安自應迷北叟誰肯問南
冠生死交情異殷憂歲序闌空餘朝夕鳥相伴
夜啼寒
月夜有懷簡諸同病
閒庭落景盡疎簾夜月通山靈響似應水淨望
如空棲枝猶繞鵲遵渚未來鴻可歎高樓婦悲
想杳難終
叙寄員半千
薄䆠三河道自負十餘年不應驚若厲秪爲直
如絃坐歷山川險吁嗟陵谷遷長吟空抱膝短
翮詎冲天䰟歸滄海上望斷白雲前釣名勞拾
紫隱迹自談玄不學多能聖徒思鴻室仙斯志
良難巳此道豈徒然嗟爲刀筆吏耻從繩墨牽
岐路情雖狎人倫地本偏長揖謝時事獨往訪
林泉寄言二三子生死不來旋
憶蜀地佳人
東西吳蜀關山遠魚來鴈去两難聞莫怪常有
千行淚只爲陽臺一片雲
送郭少府探得憂字
開筵抗德水輟棹艤仙舟貝闕桃花浪龍門竹
箭流當歌悽别曲對酒泣離憂還望青門外空
見白雲浮
餞駱四得鍾字
平生何以樂斗酒夜相逢曲中驚别緒醉裏失
愁容星月懸秋漢風香入曙鍾明月臨溝水青
山幾萬重甲矛驅入良宵秉燭遊人追竹林會
酒獻菊花秋霜吹飄無巳星河漫不流重嗟&KR0794;
賞地翻召别離憂
送宋五之問得凉字
願言遊泗水支離去二漳道術君所篤筌蹄余
自忘雪威侵竹冷秋爽帶池欲驗離襟切岐
路在他鄕
冬日過故人任處士書齋
神交尚沒&KR0238;虚室罷遊蘭網積窗文亂苔深履
迹殘雪明書帳冷水靜墨池寒獨此琴臺上流
水爲誰彈
塵灰
洛川流雅韻秦道擅苛威聽歌梁上動應律管
中飛光飄神女襪影落羽人衣願言心未翳終
冀效輕微
秋晨同淄州毛司馬秋九詠
紫陌炎氣歇青蘋晚吹浮亂竹搖疎影縈池織
細流飄香曳舞䄂帶泛粧樓不分君恩絶紈
扇曲中秋
秋雲
南陸銅渾改西郊玉蕊輕泛搖光動臨瑞
色明蓋隂連鳳闕陣影翼龍城誰知時不遇空
傷流滯情
秋蟬
九秋行已暮一枝聊暫安隱榆非諫楚噪柳異
悲潘分形粧薄鬢鏤影飾危冠自怜疎影斷寒
林夕吹寒
秋露
玉關凉氣早金塘秋氣歸泛掌光逾静添花滴
尚微變霜疑曉液承月委圓輝别有吳臺上應
濕楚臣衣
秋月
雲披玉繩淨月滿鏡輪圓裛露珠暉冷凌霜桂
影寒漏彩令疎薄浮光漾急瀾西南徒自賞南
飛終未安
秋水
貝闕寒流徹玉輪秋浪清圖雲錦色淨寫月練
花明泛曲鵾絃動隨軒鳳轄驚唯當御溝上悽
斷送歸情
秋螢
玉虬分靜夜金螢照晚凉含輝月帶火怯凌
霜散彩縈虚牖飄花繞洞房下帷如不倦當解
惜餘光
秋菊
擢秀三秋晚開芳十步中分黃俱笑日含翠共
搖風碎影含流動浮香隔岸通金翹徒可泛玉
斝竟誰同
秋鴈
聮翩辭海曲遥曳指江干陣去金河冷書歸王
塞寒帶月凌空易迷煙逗浦難何當同顧影刷
羽泛清瀾
詠照
寫月無芳桂照月有花菱不持光謝水翻將影
學冰
挑燈杖
禀質非貪熱焦心豈憚熬終知不自潤何處用
脂膏
詠水
列名通地紀疎派合天津波隨月色淨態逐桃
花春照霞如隱石映柳若沉鱗終當挹上善属
意淡交人
詠鴈
唼藻蒼梧遠㗸蘆紫塞長霧深迷晚景風急斷
秋行陣照通宵月書封幾夜霜無復能鳴分空
知愧稻梁龍雲玉葉上鶴雪瑞花新影亂銅烏
吹光銷玉馬津含輝明素篆隱迹表祥輪幽蘭
不可儷徒自繞陽春
詠塵
凌波起羅襪含風染素衣别有知音調聞歌應
自飛
掉歌行
寫月圖黃罷凌波拾翠通鏡花搖芰日衣麝入
荷風葉落舟難蕩蓮疎浦易空鳳媒羞自託鴛
翼恨難窮秋帳燈光翠倡樓粉色紅相思無别
曲併在棹歌中
王昭君
歛容辭豹尾緘怨度龍鱗金鈿明漢月玉筯染
胡塵古鏡菱花暗愁眉柳葉顰唯有清笳曲時
聞芳樹春
翫初月
忌滿光恒缺乘昏影暫流自能眀似鏡何用曲
如鈎
詠鵝雜言時年七歲
鵝鵝曲項向天歌白毛浮綠水紅掌撥青波
駱賓王文集卷第五
