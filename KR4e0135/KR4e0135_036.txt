見素集跋
先大父宫保公生平著作幾四百卷少司馬山齋鄭公
與太史希齋黃公嘗編次之諸父憲副寒谷公摘其詩
梓于衢少司馬省吾公摘其文梓于廣先考大夫採其
續稿梓于家雖地僻一隅其詩文得流布滿天下壬戌
之變往時版籍蕩在烟塵海内名公多愛之索之愧不
能應命又懼前光從茲遏佚祖不揣時詘謹錄奏疏數
篇先登諸梓以宫保公忠誠肝膈之所注也全集且圖
續成之以竭力所能如所未能亦竊仰冀海内諸公有
好賢如寒谷省吾二公焉隆慶元年季夏朔旦孫男及
祖謹識
