敬業堂詩集卷七
海寧查愼行悔餘
假舘集下(起丙寅正月盡十月)
寄題宋漫堂觀察園亭六絶句
村烟雨外靑沙草岸頭碧欲知春淺深風到鱗鱗活
綠波村
菱角初翻刺雞頭未剝圓涼風吹酒醒人上過溪船
芰梁
春水綠于頭春花紅似掌漸次去人遥鳬鷗雜三兩
放鴨亭
團瓢不鬋茅擁蓋松陰下茶熟正吟詩風濤入懷瀉
和松菴
魚&KR0963;閣淺灘閒却絲綸手長被酒家翁紅腮偷貫柳
釣家
白鳥點蒼葭沿流略彴斜愛他丞相第簾箔似村家(即文)
(康公舊居也)
緯蕭草堂
送顧九恒南歸
柳汁春回翠滳衣羽毛雖好奈孤飛行期屢改今才决
同調無多去轉稀換眼舊遊隨夢散掃眉新樣入宮非
杏園已是攀花客終勝初程下第歸
俞大文出都同人祖席分韻得郎字
客中送客春茫茫投牀夜夢得故鄕(前五日九恒别去)旬來怕
聽叩門别君又結束匆匆&KR0724;出都贈行例有句况我與
子情難忘我時正坐作詩瘦不耐冷淡搜枯腸典衣且
復就劇飲醉後亂發如風狂憶君年當十五六談笑目
巳無盧王曾蒙佳什盛許予駘駑質下非敢當(辛亥秋大文賦)
(駿馬篇見贈)厚意寧能久不報積逋耿耿今粗償識君最早
莫如我只恨岐路趨殊方萍蹤一散十三載兩曜轉轂
驅星霜班荆故國再相見孝廉船繫禾城傍才人生還
話絶域詞客遠别歌河梁(以上叙癸亥春與大文撝謙同集吳漢槎鴛湖寓樓事)
片帆湖口浪滚滚匹馬薊北冰硠硠朅來酒市並僦舍
我極&KR1369;倒君飛揚故人聯翩貢禮部屈指仇(滄柱)顧(九恒)
徐(子貞)陳(廣陵)汪(㝢昭)君於其間最年少爭看白面俞
家郎風擡袍䄂綠陰合花壓帽影紅綾香文章自足取
高第仕宦何必皆巖廊㫄觀愛才或太息逹士安命無
摧傷鑾輿昨者東幸魯曠典百代傳輝煌君今應聘
往纂述豈異扈蹕來登堂直從國書採鉅麗不比家乘
搜散亡誰云小試著作手會見奎壁垂天章(時大文應衍聖公聘)
(纂修幸魯盛典)偶然便道一返里山靑雲白遥相望眼前合并
那易得歸興未抵離愁長鞭鞘巳出軟塵外裊裊絲路
穿垂楊
移居詩爲姜西𬈑作
自我來都城三見君移居前年街東住夕陽到庭除殘
冬徙巷南北戸風攪裾今臨大街西朝日明窗疏短生
寄長世天地猶蘧廬矧乃一榻安繛繛良有餘君才本
絶代應召來公車姓名上史舘著作登石渠太倉五
升米旣飽同驩娛漆光拭修髯外澤中不枯有時典裘
褐間架如期輸卷軸不用籖錯置圖與書偶從移居候
整娖驅蟫魚經旬復成堆零亂巾箱厨即此見眞率寧
能事奔趨朱門曠蕩開無地置爾軀請看名山業終古
歸繩樞
王忍亭主事招遊相國宛平公怡園二首
沙路開三徑名園甲九州不緣君愛士那得客同遊好
鳥來宮樹春冰落御溝野人雙眼豁初見賜書樓
見說門前路鳴騶日日來簇燈春宴罷踏鼓早朝回華
萼居相望平泉第對開從來論相業原不廢亭臺
上大司成翁鐵菴先生
虞山龍蜿蜒昂首挹海若滙爲人文藪嬗興代有作我
公實名家間世出騰躍却將波瀾勢捲起向寥廓國家
取士途櫽括制仍昨後生奉師程體裁就拘縛𧖟叢嵎
負固斤斧孰開鑿巨手得韓歐呀然啟鐍鑰文昌一星
曜餘若螢火爝以此結主知廻翔上舘閣十年執文
枋出入兩不怍東郡昔掄材雲羅恣搜索遂令齊魯風
一變起積弱至今劒光在識者辨干莫文運際中天四
方視太學頗聞長老語斯地久寂寞簴&KR2946;噐空懸豆籩
禮猶託春秋刲羊豕朔望奠斝爵四門官俸輕六館廩
餼削惟留古時栢枝幹尚盤礴花甎饑啄鷹鬥栱暮巢
雀庭荒狐狸竄人去蝙蝠掠壁書畫摧殘獵碣字剝落
偏傍按點&KR1709;星隕不可攫自從萬乘臨廟貎再丹雘
臯厸位祭酒此座不輕著新城轉官去士氣孰聮絡公
來一震聳造就指不各外貌謙以和中懷嚴且恪從公
日于邁人有執經樂圜橋看濟濟在泮咏蹻蹻方當發
賁鏞豈獨警遒鐸三千萃絃誦餘地故綽綽移時具規
橅次第布條約經術植本根史書覽大略詞章及文藝
餘事柎承萼必若計栽培先須破拫挌力圖古制復事
異虛名博喣者春逹萌釋如秋解蘀時情重成例淸議
動多格憐才出至性此意感非薄賤子望塵來三年客
京洛門墻雖濫厠鞭策稍知戄公于汲引塗取予必斟
酌何期納百谷亦復收一勺傾傃方自兹惟公鑒葵藿
淸明日同玉友荆州出右安門就旗亭買醉晩
至朱大司空花莊復留劇飲即事四首
新烟淡淡柳梳梳雨洗輕塵出郭初遠客不知京國好
酒旗風裏話田廬
三鵶岐路小車歸一曲花遊簇作圍春色盡隨紅艷隊
明朝蛺蝶滿城飛
聯鞍緩鞚去逡廵覓句沈吟苦鬥新忽漫詩成狂拍手
墮鞭驚起馬頭塵
典衣偶出爲尋春重向名園叙主賓慙愧公卿傳好事
一時狂號屬三人
摩訶菴看杏花次司空公原韻
壺盧酒熟鳥催提路轉松廻别有蹊艷入繁枝停畫鼓
淡教微雨洗花泥開遲翻悔來看早興好方嫌飲量低
却被閒僧嗤好事一雙蠟屐舊曾㩦
三月三日朱大司空招集南莊限三字
一旬雨雪春淹淹餘寒尚殢三月三滿城花信近桃李
客舍冷落思江南司空園亭傍水際初巳有約來停驂
郊原霽色忽入眼豁若明鏡初開函草凝露光翠撲撲
柳挾風勢靑毶毶檐牙燕巢看新補枝亞雀鷇俛可探
蘭亭勝事俗久廢京洛良會情尤躭轆轤轉水百尺底
繞砌曲折歸澄潭不須絲竹發豪興自有風雅供淸談
銅壺静傳竹箭響蠻榼遠費桃枝擔先生名高暫解組
公子官好能抽簪閒從門生(諸公皆先生門下士)奉几杖猶許野
服來相參古道力持公自厚群賢不鄙余懷慙久留帝
鄕亦何爲土俗節次差能諳放鐘撇卯等兒戲歲月過
隟眞奚堪大杯一澆壘塊散得飲且復拚沈酣前期更
有聽鶯約預辦斗酒㩦雙柑
喬石林侍讀一峰草堂看花同外舅陸先生朱
十表兄錢越江周靑士孫愷似湯西厓分韻
愛花成癖不待招春來徧踏東西郊起聞啼鴂送春去
猶跨短鐙搖吟鞘斜街草堂地淸絶瘦藤當戸挐老蛟
土墻面面紅窣堵沙徑曲曲靑盤㘭礬頭暗皴高下石
亭子乍翦離披茅巧從陰借桃李杏惜少水飬菰蘆茭
棠梨素粧太淺澹繁蕊亂拆丁香苞新開海棠好顔色
兩樹氣壓千花梢主人爲言初買得舊根帶土枯蒲包
擔頭親爲解其縛位置特許依書巢栽培本關造物意
人事未盡休輕嘲㪺泉口嘗手自灌及見紅豔靑葱交
他人買園身不到君乃僦屋情難抛花時連日得休沐
剝啄有客門頻敲行㩦几榻隨分設野蔌蒸薺樽窪匏
偶然興到觸佳句巳被萬手爭傳抄我詩不工強屬和
出語毋乃同號呶不成甘受金谷罰忍負新月垂弓弰
是夕再飲嚴矱菴侍御鸞枝花下三首
賣花聲裏過斜街不記招尋月幾回只有繡衣眞愛客
印泥封酒必同開
僦居喜近慈仁寺移得鸞枝隔歲栽報道退朝今日早
東欄昨夜有花開
矇瞳眼纈隔窗紗曾入東隣學士家一醉竟須煩二主
可憐頻對客邊花
送叔毅南歸即次留别原韵三首
到處誰當却掃迎去留此際計非輕自妆詩上還山集
何取人傳入洛名三世羡君猶共㸑百年爲客緫勞生
豈應陳孺長貧賤如許鬚眉徹骨淸
朅來挾瑟並燕中廡下猶欣傍伯通(謂矱菴)儘有狂言容
數子每從高會厠諸公淋漓醉射東方覆躞蹀群看北
野空恰恰酒人從此散一天無賴柳綿風(九恒大文未菴西厓俱先)
(後出都)
敝廬好在龍山下藤蔓花梢一一垂春草池塘空入夢
(德尹復遊嶺外)瀧岡窀穸杳無期封書病檢山妻藥陳筴慵探
季子錐百念因君多撥觸最愁人是望鄕時
重過摩訶菴老僧以新茶見餉
細色綱從馬上催筠籠先爲老僧開髩絲禪榻前因在
直愛茶烟又一來
慈壽寺
摩訶菴西慈壽寺老樹盤礴爭奇雄當門古塔少梯級
合沓直上烟霄空廻廊二千五百步一一畫壁堆靑紅
仙山鬼府靡不有搜神志怪殊未工雲旗飄飄翳白日
閟殿肅肅來陰風不知兹寺創何代負墻古佛塵相蒙
居僧兩三乞食去好事欲問嗟無從手揩雙眼看碑碣
歲月却記明神宗是時海内際淸晏嗣皇冕藻年方冲
雞鳴問寢駐銅輦瑞蓮獻賦歸新宮(萬曆初年瑞蓮産慈寧新宫閣臣申)
(時行土錫爵俱作賦)一朝家法古無匹聖母不在垂簾中偶營紺
宇祝萬壽未可槪議物力窮百餘年來就頽廢鐘鼓尚
與隣菴通君不見内官葬域抱山麓異時祠廟還穹窿
夜宿養素堂東偏
裊裊一枝藤疎疎幾行柳籬落吐燈光鄰家猶賣酒
秘魔崖古栢長二尺許俗傳隋仁壽中盧師手
植
連岡東北轉鬼物托幽秘瞰空飛一片石縫舒右臂老
鴉銜栢子偶向駢拇墜飛泉難仰流長此攣拳翠相傳
閱千載僅可二尺計勒龕誇佛力此語吾所鄙猥蒙雨
露恩竟負栽培意兒童斤斧脫大匠棟梁棄寧非干霄
姿吁嗟守憔悴
從磨石口至翠雲菴
亂山中有﨑嶇路時聽征車撼石聲行過翠雲塵乍少
馬頭麥浪綠初成
立夏前一夕大雷雨宿西山麓
臥聞風雨聲惜此花間路沙路不成泥披披曉窗霧猶
嫌入山淺未到雲生處
日涉園送春
驚雷掣電夜窗明忽轉雲頭又放晴夢裏似曾聽雨過
曉來不礙看山行紅衣匝地枝枝瘦翠幄支天葉葉淸
遊興有餘春向盡暫時經眼倍關情
早發杏子口暮至香山
西山灣環勢向東兩角到地形垂弓客從山南走山北
耳畔箭激颼颼風苕遥一程晚始逹喘汗未定馬力窮
入門翻愁磴曲折落澗巳愛泉琤瑽居僧指點最高頂
十里近與前岡通冥冥一綫縈萬丈蜀鳥飛去啼春紅
人間何處無捷徑失足怕落荆榛叢吾寧迂遲就坦道
肻試竒險爭樵童殿西一軒得空曠雲根倒插下積空
夕陽將墜尚未墜數峰晴意憑欄中回頭却望來處路
已被遠樹遮溟濛
再宿來靑軒
景物蒼茫感舊秋(甲子曾宿此軒)還將筋力試重遊行穿下下
高高路題徧山山寺寺樓捲幔微風香忽到瞰床新月
雨初收洗空塵土三年夢一夜鳴泉傍枕流(山下有泉名甘露)
永安寺頻婆花下
啼鴂聲中日向斜閉門春盡似村家黃蜂飛過短牆去
零落頻婆兩樹花
從洪光寺下十八盤取道而歸
洪光我昨到石徑盤暁霼不知眼界寬但覺足力費兹
遊及晴爽勝境天所乞(去聲)泠泠松上風倒洒泉泌沸路
窮寺門出氣象非昔謂關河劃然分有若列涇渭平疇
棋布罫萬象經錯緯舊遊領新得噉蔗飫餘味重尋周
歷處畫像儼中貴(寺爲正統朝太監鄭同所建按碑記約費七十万)輝輝金碧
光尚壓一山氣峰高此爲最興盡我猶未何當躡其巔
西覽韓趙魏
詶陳子文安邑見懷之作
新詩讀罷一摧顔何限心期悵望間塞柳關榆遮不斷
數峰春雪太行山
白芍藥和孔心一少參二首
扶頭一笑粉生光鏡裏匆匆看改粧金餅賺來初罷浴
瑶階行過但聞香含嬌似爾情難禁太潔從人忌不妨
莫向中書誇故事素心羞對紫薇郎
便從姑射擬肌膚那許餘容伴鼠姑美酒對傾金鑿落
佳名果稱玉盤盂鶴翎舞拂新時樣獺髓痕消舊日圖
珍重一襟冰雪意殘紅掃地近來無
送湯西厓南歸兼寄嚴定隅
古寺槐交陰微陽轉冰簟(上聲)與君初握手片語示肝膽
來當傾蓋新久覺忘形漸相過日不隔懷抱兩無忝狂
言我難緘嬾病子未減彌縫補其闕瑕纇肻互掩子才
隨地湧百斛走㶑灧屈首舉子場十年困習坎隻身泝
瀟湘盛氣生勇敢歸來翻一笑函匣劒光閃未免爲時
名束身就繩檢酒徒遇燕市搖落自多感兒曹太輕薄
載鬼白日魘榆搶斥鷃如冠著沐猴儼彼頑何足校我
白故無玷稍恨素心人晨星散疎點金溝送别處屢見
風柳颭子來辭我行忽若猿出檻足矜行卷富何礙歸
&KR1149;儉溪堂行𥙷苴湖舫待刳剡開籬受竹色擇石置崖
广靑芟鴨脚葵白剝鵠頭芡隣沽貰新熟詩韻鬥竒險
此樂吾久疎歲月徒荏苒雨堂倘問訊應惜緇塵染
閠夏飲竹垞表兄古藤書屋限藤檉二字各成
五律二首
曲巷居相近廻欄到每憑爽開尋丈地陰合兩邊藤幽
事披襟愜新詩計卷增(時竹垞騰咲集初成)醉探杯底綠凉影落
層層
碧草柔牽蔓紅花細着檉客稀成雅集屋老稱佳名淰
淰雲催暮疎疎雨放晴家園風景似只是少啼鶯
雨後龔蘅圃㩦酒古藤書屋分韻得能字
結隣君最好㫄舍綠陰增榻愛同時設門教一僕應異
書便借看新句急催徵許我時相就衝泥到亦能
曲阜顔母朱太夫人壽讌詩修來吏部屬賦四
首
玉女峰連泰岱靑人傳翁主是前星朱門昨夢滄桑變
白首餘年患難經䄖翟恩曾邀北闕扶搖風又徙南𬈑
勿論陋巷家聲在母德還堪作典刑
郝鍾禮法尚嫌疎厸較門風正不如壽母有詩存魯頌
世家無例闕班書五雲扇底分儀仗八座花前侍起居
慙愧潘輿輕作賦金根還有嫁時車(唐德宗朝趙國公主下嫁始用金根)
(車)
霞帔重加舊日冠慈顔一咲一加餐從看舞䄂迎花誥
猶記傳經傍杏壇吏部文章今卓卓翰林風骨久珊珊
(謂淡菴太史)同時丹穴雛皆秀世澤方知擬似難
水天閒話屬葭莩異數曾聞拜舅姑娣姪紛紛齊庶士
門墻一一魯諸儒王姬老去樓仍鳳顔氏歸來巷有烏
不爲尋常誇燕喜八千親寫壽蘐圖
飛蝗行和少司馬楊公
去冬臘雪不蓋土今歲天行旱畿輔門前有客來故鄕
爲言千里皆飛蝗綠陂靑野一時失但見黃雲蔽白日
我聞此語方長歎愁坐不知天宇寬有聲䔩䔩自南至
驟聽乍疑風雨勢舉頭杲杲燒火輪中庭過影何紛&KR0813;
蜻蜓蚱蜢亦群舞倏度宮城齊振羽宮城十丈高巍巍
誰能禁爾漫天飛
武陵楊長蒼重來都下感舊有贈
建業相逄記一樽飛蓬心跡感重論舊家春燕烏衣巷
故國秋瓜覆盎門愁倚白頭絲減髩閒繙靑史泪交痕
可堪潦倒風塵際還見元和一品孫
送孫少司空督濬下河
神京建西北歲走東南漕(去聲)轉粟上靑天黃河扼其要
元時用海運年久有成效此議今難行將毋物力耗宣
房十年築宵旰煩廊廟千村收竹楗十郡供柳埽百
萬縻金錢一支歸故道吾君如唐堯勲德在覆幬百
神胥受職河伯敢陵暴猶復念民勞南廵趾親到下流
得地勢海口計疏導紛紛異同論破例寧意料學士居
禁林十年不輕調汝往作朕虞欽哉奉明詔歲輸發
內帑恩澤蒙再造畚鍤興如雲邪許相慰勞和衷事斯
集正氣神可召芃芃黍苗歌可乏陰雨膏渠成萬世利
績待朞年報
送楊筠湄通參赴任奉天
國家都燕京遼左本根倚東西營鎬洛周制正如此城
闕遥相望關隘紛可指設官重保障未可猛政理阡陌
屯田開戸口豪右徙卅年盡土著烟火變墟里仁人來
撫循爾軰皆赤子
呈少宰董默菴先生二首
丹霄地望絶攀躋尺五城南万仞梯日月文章韓吏部
天人經術董膠西都無半刺通干謁却媿凡才出品題
此日黃金臺畔路不聞伏櫪盡長嘶
注籍紛紛屬貫魚積薪時論近何如尚煩啟事從容入
及見銓曹次第疏閣下銜仍兼學士殿頭班欲領尚書
文章得路如公少還恐爲儒計或疎
吳門徐彦通來都得惠研溪近問叠紅豆冊舊
韵荅之三首
勞勞别夢短長亭兩度秋風冷畫屏忽聽故人傳尺素
夜長添對一燈靑
扊扅愁聽室人歌拚却長程歲月過我巳髩毛秋換綠
不知君髮更如何
名園婪尾醉燒春豪氣曾陪末座塵此日靑衫尚留滯
蹇驢腰扇怕逄人
次馮文子南歸留别韵
高視泬寥天俛瞰廣莫野歛才就實地始信得力寡文
章技尚卑矧乃論騷雅方期木雞飬不礙伏虎啞讀書
滕口說正坐氣難下築臺逃文債支戸辭吟社靜觀得
妙理擾擾何爲者因君又多言餘習吾未舍
當湖王復園索贈次沈繹堂先生原韵即送其
歸
寂寞名山業蹉跎始自憐長途添白髮老眼望靑天夜
雨新豐市秋風下潠田夢中歸路近帆卸郭東船
與顧梁汾舍人次閣學韓公韵
不是微之定牧之紫薇亭擅舍人辭十年未就歸田賦
衆口猶傳赴洛詩往事相關碁巳散秋風纔到髩先知
怪來東閣留賓地難遣深情是酒巵(時舍人有亡友之痛)
九日飲朱大司空南莊二首
雲物蒼凉感鳳城良辰難遇是晴明同時那得人偕集
(是日西溟軰集萬柳堂余不及赴)去日渾如客餞行大漠寒烟凝朔氣
空林殘葉墮秋聲籬邊舊是餐英客省對黃花倍有情
不是藍田别有莊三年此地作重陽先生出郭仍㩦酒
獨客登臺又望鄕天闊一鵰盤遠勢風高群雁起斜行
茱萸諸弟遥相憶應料新來髩點霜
少司馬楊公見和前詩有登臺把酒之句追憶
落帽臺舊遊巳入年矣再次前韻奉詶二首
迢逓關山隔楚城亂猿啼處記分明瘴花瘴草重陽候
秋雨秋風絶徼行匹馬幾回經戰壘荒臺三面走江聲
再來京洛追陪地望遠猶含萬里情
靑楓白菊夢漁莊驚起窗&KR1214;正夕陽賴有新詩酬好節
敢云游子戀他鄕風聲捲地廻遼海山色迎寒入太行
一片淸砧聽不得敝裘容易改星霜
得談未菴沙河書却寄
涼燈四壁光燦此一雙蕊終宵不能寐詰旦占有喜起
接故人書窗日穿故紙披襟再三讀感慨忽中起憶昨
初訂交秋風燕市裏余時新落第邂逅得吾子子名雖
早成尚索長安米才高氣激直罵座酒頻使我故失意
人謂子不宜爾子行將筮仕鸞鳳棲棘枳縣令古難爲
位在百僚底上官任喜怒下吏望風旨剛者號木強弱
恐隨波靡不卑亦不抗斟酌具至理子才百事能所少
或在此今年子謁選畿輔得百里是時方旱蝗黽勉到
官始单車行就道奴僕躎生趾近聞沙河城善績紛可
紀賦蛇餘毒去政虎隣邑徙保障安流移枹柝靜奸宄
神明咏來暮父母歌樂只租稅如期輸蒲鞭免撻捶民
譽慰攸歸官聲被褒美寧非讀書力出手見根抵乃知
賢豪人未可私意擬向來吾錯料失語徒抱耻感子諒
我眞肝膽終見委得路念貧交幾人堪屈指自傷志力
薄無以赴知已行當賦歸耕塵俗庶一洗願子益自愛
友道在永矢前期不遐遺折柬到桑梓
次大冶司農韻送顧與田還金陵二首
及見開東閣俄聞把别觴沙痕雙髩雪寒色一裘霜老
覺游情倦貧銜故意長獨留靑眼在此外任炎涼
一片隨陽雁郵程取次過馬頭回紫塞冰面渡黃河手
寫還丹訣神傷過闕歌承平風物似遺老剰元和
奉送少司馬楊公予告養親四首
聖朝孝治在敦倫詔許還鄕爲養親平格巳推黃閣
老(公今年適周花甲)行期先報白頭人卷舒在我何關命進退
無慙好乞身此日魏舒仍襆被却從去國始知貧
從開絶域震餘威悵望多年子舍違退自急流從古少
老猶孺慕似公稀東門祖帳傾城出北闕恩光拜表
歸晝錦堂開春晝永咲將綵服換朝衣
萬事長安一局碁角巾私第未嫌遲即論世道寧無𥙷
欲報君恩况有期春服暫寬腰下組茶烟初驗髩邊
絲枌榆父老來迎謁應羡精神似舊時
油幕追隨万里過兩年假館又蹉跎吟聯樺燭枝枝跋
酒上塵顔夜夜酡含意每爲知巳盡不才眞怕受恩多
公歸我客全無爲誰聽荆南寡和歌(時余將移館北門)
敬業堂詩集卷七
