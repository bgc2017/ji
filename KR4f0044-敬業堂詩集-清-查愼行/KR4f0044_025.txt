敬業堂詩集卷二十五
海寧查愼行悔餘
炎天冰雪集(起戊寅五月盡六月)
端陽前二日初食荔支戲寄德尹時弟在蘭州
二首
茘子初紅到福州絳嚢欲擘已涎流阿頻來往如相避
咲擲閩南一度遊(弟於甲戌二月遊此四月還家未嘗噉荔也阿頻弟小名)
方紅陳紫價爭高次第行將飫老饕直作衝炎吾得計
西遊終不羡蒲桃(魏文帝以蒲桃比荔支世&KR1018;其繆)
西施舌(一名沙蛤)
尤物佳名托依然住水鄉死難逃越網生只戀吳航(沙蛤)
(産吳航者佳)
香螺
螺女江邊産形龐味特竒客廚貪一飽空殼付僧吹(梅聖)
(俞詩佛寺吹螺空唱嚎)
蟳(閩大記一名蝤蛑)
味美尤在螯一枚十錢買自從擘蝤蛑不憶分湖蠏
鱟魚(腹下有十二足雌雄常相負取之輙作雙)
介屬魚其名雌雄同一束爬沙苦無力安用十二足
花蛤
入水化幾時登盤復充鱠刳腸誰見憐文采却在外
黃螺
藏尾露兩角肉黃漫多腥時於蝸殼中自負枵然形
珠蚶
珠蚶細已甚魚鱗鵝眼許海錯幸自多烹鮮乃及汝
食江瑶柱
河豚豈不佳中毒時有之須臾聊爲性命忍當筵輟箸
甘被旁人嗤半生夢想江瑶柱客或誇示長朵頤南遊
無一事直爲口腹寧非癡土人向我言惜來非其時客
欲嘗此味請以冬爲期淸晨無端食指動腥風怪雨入
座紛離披天教尤物落吾手海市忽逐神鞭移常鱗凡
介盡辟易獨許上品當釡錡其形初如羊角合倏若蝙
蝠兩翅張䙰褷格高味厚少爲貴中間甲柱孤撑搘㵸
以百沸湯逡巡發華滋鮮於金盤露潔比白玉脂食經
百六十五卷鳴薑點醬無不宜良庖俗庖兩兩割烹好
方法不用傳嚴龜(隋大業中刻淮南王食經一百六十五卷唐人嚴龜有食法十卷)退
之引類及章舉坡老比儗到荔支二公評隲竟誰是吾
方飽噉不暇措一辭
林草臣攜酒見過
草堂無定所亂後屬他人愛客老尤篤論交晚自親割
鮮兼衆味載酒過比隣一醉叨深眷翻憐地主貧
養蜂歌
逆旅主人貪養蜂木櫃中結房千重别開孔竅聽出入
高置簷宇虞奔衝頗同君臣儼有禮稍别種族如知宗
兩衙薨薨勤鼓翅四序擾擾無停蹤婦姑勃蹊或同室
子弟盛壯旋分封秦宮每向花底活韓憑大抵枝頭逄
苦兼黃連充藥使甘比稼穡成花農乾坤大哉類斯聚
形體眇爾性則兇天生是物本巖谷於世無競宜相容
自求辛螫誰作俑乃至役物爲人傭僦居一椽在隘巷
偪側欲避愁無從明知倉卒非大害未免有意防針鋒
吾將縦女任所適解衣盤礴便疎慵主人一咲不見許
留待割蜜當嚴冬
汪學使棣園寄餉興化荔支
南越百株移遠植西川一騎走炎埃如何兩日楓亭路
也爲先生置驛來
林竹筠封翁招飲榕菴
山根沮洳濕蒼苔别業重新鑿石開但使周遭留竹樹
不妨次第補亭臺五經又課諸孫讀(次公碧山以五經擢第故云)一
榼頻携遠客來指點舊時門逕改雙榕前歲拔風雷(門前)
(榕樹二株丙子七月爲大風所拔)
汪悔齋方伯署庭有荔支小暑後摘以見餉率
成十六韻
陰合重樓外枝垂曲檻東珊瑚推舊譜玳瑁占新叢畫
省初凝露薇垣迥得風繁星紛乍摘白雪沃俱融步障
絲褰紫宮衣袖卷紅品方瑶柱美(東坡梅溪以江瑶柱比荔支)肌愛
玉環豐只許輝銀印(白樂天寄楊使君荔支詩對君銀印色相鮮)何期餉竹
籠從來臭味合大抵餽貽通不是分甘好將毋嚼蠟同
炎官方赫赫熱屬又蟲蟲解駮涼無汗醫蠲渴有功稍
宜親夏簟惟欠剝春葱長樂全勝畫郵亭尚憶楓(長樂所産)
(名勝畫者可與興化之楓亭相匹皆名種晩熟者)近應來郡縣遠不比瀘戎(少陵)
(詩憶過瀘戎摘荔支)旅槖終難致頃筐倘更蒙此遊專爲口貪得
咲何窮
甘泉漢瓦歌爲候官林同人賦
林生老立專門學金石遺文卷盈握曾經從䆠走長安
斷碣殘碑蘚親剝昭陵蹟廢補亡闕磨石山高穿硌确
冰霜裂面虎豹嘷沙礫堆中拾完璞摩挲銅狄自何年
萬棟灰飛片瓦全爲按黃圖考宮殿始知地是漢甘泉
底平面正規而圜肖形似鏡還如錢其高半寸徑三寸
旁具輪郭中不穿土花蝕後文留識(音志)上有長生未央
字龍拏鳳攫結撰竒肉厚肌疎形體異與人作硯不中
用抱質如初無變置吁嗟乎楊(南仲)劉(敞)不作識者希時
俗誰能辨眞僞巧多滋僞樸者眞此瓦人間蓋無二豈
同冰井香姜閣埏埴紛紛托疑似勸生勿更加礱磨本
色須教存古意坐頷此語索我詩我詩質直無姱辭請
煩拓致數十本徧乞羊何共和之或恐流傳落人口陶
甄又復成今手
張民瞻舍人趙二今孝廉同日餉荔支
側生倒挂頳虬珠後先磊落致座隅空齋長夏失炎熱
中有仙姝冰雪膚太眞飛燕兩媚嫵那辨徐家蔡家譜
(新譜蔡君謨著莆田譜徐師閔著)野人揣分已不廉一飽今朝煩二主
此生大嚼知幾回一日可少三百枚從兹便結荔支社
(用東坡嶺南事)日日西禪寺裏來
六月初六日同竹垞靑壇過長慶寺噉荔支二
首
碧蘚埋唐碣紅雲擁寺門客嘗初揀樹僧引爲開園甘
露充香飯淸泉注瓦盆分沾徧僮僕猶自壓枝繁
蚶殼梢梢重星毬箇箇圓生偏當遠嶠吾及遇豐年(寺僧)
(云今年荔子最熟似爲遠客設供)邂逅三人話衰遲一飽緣勿嫌來較
晚禽鳥譲爭先
與陳漳浦莘學話舊
誰憐香案吏遠謫到天南索米洵非易折腰良不甘山
租輸海貝市舶賤迦楠喜拜貧官惠輕風白葛含(時以廣葛)
(見贈)
數日前作詩報悔齋方伯末有無厭之請蓋在
楓亭荔支也朝來果蒙分餉再成一律
四樹楓亭種曾經入貢餘人間應漸少名下果無虛絶
品慚供客兼程苦累渠色香全未减地主誼何如(驛庭只四)
(樹樹老半枯枝閩人宋比玉荔支詩也)
龔運使榕溪招飲園亭
擲印歸家鬢未蒼手栽梧竹闢池塘到來但覺綠陰好
坐久始知淸晝長客子解衣思避暑主人投轄怕逃觴
不辭戶小拚沈醉三伏世間無此涼
飲陳集斯烏石山莊
炎天塵滿街褦襶何太苦野人寡酬酢一飯必擇主陳
生靜者流邀我遊椒塢小樓城北面豁達寄簷宇漸入
轉幽深忽高迷步武淸泉閟巖竇㳙滴時復吐碧眼貯
渟泓瀉爲荷芰渚隔籬微辨徑叠石不帶土瘦竹走長
鞭淡花垂細乳木桃正垂實(木桃似木瓜而有紋上結一臍如小桃)錯落
指可數中無一蝉嘶上有獨鶴舞孤亭出林表七塔皆
下俯客來導攀躋赤日方卓午淸涼徹山骨快若新過
雨善病君得閒息交吾獨取何當把鑱柄共治黃精圃
六月十四夜喜雨
撲扇蚊蠅苦不支乍涼聊與睡相宜一忩歸夢芭蕉雨
六月驚心蟋蟀詩遠客交遊長寂寞殊方節物極參差
明朝紅屐城西路巳是潮田穫稻時
題譲竹亭修禊圖卷
何必山陰亦有亭一時盛事又丹靑舊因洗竹開三徑
新爲栽花譲半庭詩好儘容僧入社客來總與鶴忘形
年年上巳風光在長指天南聚酒星
送龔仲圭歸合肥
嗟余生苦晚前輩目未識側聞長老言藴稸推厚德煌
煌端毅公古道手扶植南宮昔校士良窳就陶埴至性
實憐才搜羅如不克謂宜餘澤在十世報猶食公子負
英才承家奉軌則干人非本意負米貧自力堂有白髮
親傷哉彼屺陟通門謁開府願望良易塞舊時桃李花
當路化荆棘交幾厄陳蔡歸及課畊織不汚棗嚢金正
復壯行色螺江水新漲帆影輕比翼一事足誇人來從
荔支國(薩天錫詩紅塵香煖荔支國)
仙遊茅筆歌
群山海上來絡繹趨九仙僲翁此山住示夢於幾先(九仙)
(祠祈夢最靈)山中老樵枕石眠斧柯斷爛不記年夢中髣髴
遇神授筆花晝吐黃茅天覺來信手縳不律巧被筆工
偷妙術遂令九仙祠下三脊茅用與雞毛鼠須匹中書
免冠頭不秃菅蒯居然效微質幸渠一束價未高殿頭
簪珥非汝曹若教朱墨官盡取便恐仙山成不毛君不
見連山伐竹兔拔毫䥫梳膠綴何其勞穢史自執奸吏
&KR0894;直與此輩供錐刀老夫抄書指生繭怕搦人間管城
管塗鴉結蚓隨爾爲不要殘年護吾短
夀山石歌
周禮重璽節後來印章母乃同自從秦人刻玉稱國寶
此外雜用金銀銅鑄成往往上戴紐屓贔作力碑趺雄
槖駝羔鹿虎豹龍細者龜兔巨者貔與熊肖形寓像隨
所好繆篆法與蟲魚通漢時斗檢封下沿唐宋仍相蒙
神龍貞觀宣和中六印旁及金章宗當時御府收藏及
書畫首尾鈐識丹砂紅民間私記不知幾千萬揚(克一有集)
(古印格)王(厚之有復齋印譜)姜(夔有集古印譜)趙(子昂有印史)集古誰能窮車
磲瑪瑙犀角及象齒苟適於用俱牢籠後來摹刻忽以
石其法創自王山農(元末諸曁人王冕自稱煮石山農始用花乳石刻私印)自元
歷明三百載巧匠到處搜䃔䃧吾鄉靑田舊坑凍價重
蒼璧兼黃琮福州夀山晚始著強藩力取如輸攻初聞
城北門日役萬指傭千工掘田田盡廢(壽山石産田中者最佳)鑿
山山爲空崑岡火連三月𤇺玉石俱碎汙其宮况加官
長日檢括土産率以包苴充今之存者大洞蓋巳少(大洞)
(所産亞於田石)别穿巖穴開芙容(今所用者皆出芙容巖)居人業此成石
戶斑白老叟携兒童采來製紐尚倣古一一彫琢加磨
礱我聞金石古稱夀兹山取義奚所從如何出寶還自
賊地&KR0899;將斷天無功山靈有知便合變頑礦庶與鴻濛
混沌相始終
以蜜漬生荔支戲成一律
蠟黃封蔕上方奩(未入蜜時先融蠟封蔕)兩月南中已屬厭筐篚
人情憐白曬瓶罌方法愛紅鹽(白曬紅鹽俱見君謨荔譜)離枝便减
三分色入蜜懸知一味甜珍重老翁親手摘歸教兒女
得分沾
飲張民瞻齋
山墻藤蔓走龍蛇指點相過路不賖却喜隣居連北巷
每拈書籍問東家(寓舍去張最近頻得借書故云)涼生翠蓋亭邊雨風
落紅薇屋角花借取深杯還接燭不愁官鼓夜催撾(是夕)
(微雨竹垞先歸余及龔容溪兩人復留縦飲)
高斯億爲余畫竹以詩報之
畫竹原從草書出眼中孰是張芝筆高生善書久絶倫
餘技兼爲竹寫眞自言亦用狂草法頗覺游戲能通神
無諸城中少修竹客舍連旬苦炎毒賴君妙手補化工
爲我一揮終十幅幅終擲筆風雨來野人疎爽心顔開
須臾雨止墨光濕潤入紙背生蒼苔老龍蜕骨瘦崛強
翠鳳掉尾紛毰毸魄雄氣大腕力壯盡掃篠簜皆凡材
忽然幻作鐵鈎鎻(江南李主作竹自根及梢極小者一一鈎勤成謂之鐵鉤鎻自云惟柳公)
(權有此筆法)世有誠懸應識我渭川千畝胸鬱蟠放縦精微
無不可文湖州派繼者難後來獨推王孟端人間多畫
風中柳(東坡題文與可墨竹詩那將春蚓筆畫作風中柳)珍重蕭郎十五竿(斯億)
(墨竹甚自秘重故用蕭悦事爲比)
福州太守毁淫祠歌
愚甿致貧蓋有術祈福淫祠亦其一八閩風俗尤信巫
社鼠城狐就私暱巫言今年神降殃癘疫將作勢莫當
家家殺牛磔羊豕舉國奔走如風狂迎神送神解神怒
會掠金錢十萬戶旗旄夾道鹵簿馳官長行來不避路
忽聞下令燔妖廬居民聚族初睢盱靑天白日鬼怪遁
向來袛奉寧非愚嗟嗟千年陋習牢相紐劈正須煩巨
靈手江南狄公永州柳此事今亡古亦偶獨不見福州
遲太守
題悔齋方伯小照二首
鯨呿鰲擲氣何如目送雲濤蕩碧虛記得大羅天上事
澥山難著白尚書
獨立蒼茫又一竒長松怪石兩參差披圖聊識高人意
未是科頭曳履時
楊浴菴餞别於謀野莊
黃門門下無多士(楊爲先黃門伯禮闈所取士)三十年來盡罷官白
首荷君存古道淸樽留我話更闌科名得路人餘幾子
弟能文事最難别後倘逄潮信便好從魚素報平安
垂槖集(起戊寅七月盡十二月)
舟發螺江林草臣張民瞻追送於洪山橋
小雨作秋涼扁舟客將返殷勤良友意送我不辭遠洪
塘十五里短亭復長亭可憐橋下水臨别難爲聽來時
梅子黃去時龍眼熟新歡旋已散後會恐未卜勿謂嶺
海遥合并諒有由所嗟迫衰賤去住兩白頭
朝發竹﨑順風晩抵水口驛
荔海南來得飽餐此遊那更咲無端歸帆偶得東風便
明日方知上水難(自此以上皆險灘矣)涼月一梳微帶暈暗潮三
尺忽平灘炎方未必無淸景貪向船頭坐夜闌
初上灘
建溪之惡惡無比狠石高低勢隨水竹篙如鐵船似紙
曲折蜂窠犬牙裏南浦迢迢六百里大灘小灘從此始
黃河亦可濫觴耳不到水窮行不止
逆水逆風歌戲呈竹垞
逆水彍強弩逆風簸蠻旗澁灘怪石張頷頤使我有&KR1850;
不敢拽有篙不能施但見北來船乘流挂席東南馳我
欲問天天不可問丈夫處世各有利鈍塞者自塞通自
通造化小兒游戲中解后兩相值我適遭其窮却咲竹
垞老與我同舟還遇風乃以我故兼累翁翁今涉世頗
知退坐狎雷霆如一噫我拍手翁和歌人生大都逆境
多順流豈遂無風波
七月十五夜泊埂程
一村樹合煙初暝四面山高月未升隔岸聞鐘知有寺
滿川風浪放河燈
折紙灘(去尤溪縣二十里)
可憐尤溪灘險於太行山羊腸九折有路猶可攀折紙
一折乃在疾雷掣雷中央間高下旣懸絶東西故彎澴
上灘不易下更艱有生寄命脆如此搖手休輕過折紙
箭孔灘
銅牙發利矢未足喻其急小舟欲穿針孔入石梯倒行
三十級強弓寸寸彎不得羿殼不中嗟何及束手號天
天雨泣
茶陽灘(舟人口號云大水大湘小水茶陽謂水落時茶陽最險也)
大水大湘小水茶陽亘川塞路如牛如羊叱之不動廼
是石波臣橫踞千步岡當時大禹疏鑿不到此漸長牙
角勢莫當棄置九州外放流比投荒如今郡縣闢海外
尚於中道梗咽爲民殃何人爲剷除母令與水爭強梁
石言吾何辜水性本易怒請君看取淮揚交正坐中流
無砥柱
盆灘
灘險寓盆名波瀾頗不小寄語踏浪兒如何狎池沼
雨後過南鴉口
暴漲添三丈朝來冐兩涯山深惟古戍岸轉忽人家苦
竹秋來笋紅薑雨後牙似聞靈鵲語報我過南鴉(朝來聞鵲)
(聲延平以南所無也)
建寧遇德州田子益以蜜漬荔支分餉
兩月三山客歸裝但荔支製來經我手開處朵君頤野
饋憐同好人情感過時平生甘苦分一味不曾私
飲甌寧陳明府陛來縣齋
京國三年别溪山半日留眼中逄地主意外繫歸舟對
酒寬相憶當歌感昔遊應憐舊同學臨老獨漂流
萬石灘(俗名阿彌陀佛灘中流有三石幢)
物各以類從號石數有萬波流石自止於義特取艮憶
昨經兹灘嶄巖爭自獻今看三石柱尋丈纔露寸一條
換骨龍掉尾秋更徤逡巡溯流上淹滯得无悶揚帆過
須臾正賴長女㢲舟人歸佛力剪紙酬夙愿老夫亦欣
然滿酌不待勸
大小米灘
掀波成山石作底風平石出波瀰瀰秋天一碧雨新洗
大灘小灘如撒米
牛頭牛尾灘
牛頭彎稜稜牛尾直挺挺牛腰没水五里長牛角雙雙
亞桅頂我聞灔澦如馬戒舟杭爾牛曷不服爾箱又聞
刻石作犀鎮水怪爾牛胡敢恣爲害夜從寗戚飯朝就
巢父飲或蓑或笠或訛寢客過灘頭亦安枕
重過雙溪口懷武夷舊遊二首
雲封霧冐失烟鬟縦棹曾從九曲還自覺秋來遊興嬾
竟貪歸路不登山
飃飄笙鶴萬峰頭只許南來一度游不分此生難再到
蓬萊風近且廻舟
迴龍渡
已窮三日程未盡西甌境晚煙投古渡歷歷見人影北
際仙霞關東走括蒼嶺中間小聚落百舍同一井結屋
深箐中開田萬松頂年豐米價賤市散村聲靜野戍依
其旁孤燈光耿耿雖無荷殳役尚有擊&KR1909;警殘月猶未
生寥寥秋夜永勞生竟何事俯仰媿淸景
龍牙灘
乖龍竊天符噀霧南入海無端蛻鱗甲&KR1089;地幾千載帝
將馴擾之不忍甚厥罪巳令化爲石本性終未改欲遣
水逆流障川作峞&KR1041;河神勿聽命蓄怒更百倍森然磨
其牙昂首若有待舟行一不戒適捄魚鱉餒幸以險著
名設防亦每每篙師出全力遇此愈精采滅頂世豈無
母貽過時悔
蓮花灘
潭潭積水中沈石知多少偶然一呈露妍醜難自保兹
灘乃以蓮花稱秀出溪面開層層惜哉非所據徒取見
者憎不見關中岳蓮撑兩峰江上九子名芙蓉千年老
鶴巢雲松仙居縹緲築臺殿復有詩老來扶笻爾今胡
爲不自拔縦使娟好誰爲容漁翁溪女詎知賞惟見蚌
沬相噞喁石兮如有知得地未必非遭逄
鼠灘
五行紀異古垂戒銜尾渡江占鼠怪從來一穴可沈舟
爲禍於人豈在大張湯雖酷未盡除我今方嫌漢網疎
致令此輩繁有徒詭托黠狀生江湖安得秦時鞭石法
駈使浮沈逐鵝鴨太倉溷厠從渠偷切莫飲水汚淸流
同學王令詒於庚午冬過嶺有南浦見寄絶句
今日至浦城追憶前詩和此遥答時令詒宰黔
之銅仁
平生怕讀江淹賦南浦今來别恨同此地故人曾憶我
一官今落瘴烟中
綠波亭
愛山愛水成吾癖一咲艱辛亦飽經虎舌龍牙初脱險
(二灘名)又題詩上綠波亭
行經夢筆山下
詞賦成名只等閒寸心得失略相關詩人老去防才盡
不敢輕嘲夢筆山
發浦城晩宿漁梁嶺下
城北城南呌鷓鴣似言前路極﨑嶇回思習坎眞輕命
頓覺升高是坦途戍壘防秋仍鼓角人家經亂久榛蕪
殘燈影裏蕭蕭夕萬叠荒山客夢孤
梨嶺廟前古松爲火所焚作歌弔之
吾聞梨嶺廟前老松樹舊與嶺勢爭岧嶤此廟有興廢
此松閱世不知凡幾朝亦不知其高幾萬丈直從山根
拔起上蔽山之椒今來何閴寥竽籟不復聞簫韶可憐
去年秋已作霹靂焦雷公斬斷靑虬腰白鶴飛去誰能
招豈無楩柟與竹柏坐覺滿山氣象入望成蕭條獨留
古根深磵底神呵鬼護如靈苗茯苓歲久化琥珀居人
德薄何敢以倖邀翻思十年前東南宼盜蜂擁潮山童
石赭供㸑樵汝於此時幸得脱賊兵不斫乃被野火燒
天旣賦良材使得干雲霄胡爲灰劫隨僧寮長成艱難
摧拉易自古在昔非今朝嗚呼自古在昔非今朝
度仙霞關題天雨菴壁
虎嘯猿啼萬壑哀北風吹雨過山來人從井底盤旋上
(嶺下有龍井)天向關門豁達開地險昔曾資劇賊時平誰敢
說雄才一茶好領閒僧意知是芒鞵到幾回
峽口(初入衢州界)
矮屋荒村岸浮橋亂水灣船初通峽口路巳入鄉關紅
歛初沈日靑餘未了山沙田秋熟早牛更比人閒
雨中過江郎街二首
竒峰登五老秀嶺度雙姑(昨度大小楊姑嶺)好咲三郎石朝來
却避吾
雨滴松杉徑煙迷䆉稏鄉秋山行處好何必識江郎
曉晴發淸湖鎮舟中望江郎山
碓牀石瀨響泠泠愛入歸人舊耳聽岸草綠痕移蟋蟀
水花紅影帶蜻蜓樵爭曉市秋初霽風轉荒灣櫂一停
雲霧不遮南望眼三峰回首偪天靑
雲尖渡即目
水鳥插頭眠近船忽群去只有一條谿前飛落何處
雨夜宿王子穎龍游學署
先生六十鬢將華老去方憐始願奢百里好山長繞郭
一官閒地便移家空堂對酒涼生幔細雨移燈夜落花
分爾歸裝無俗物芙蓉巖石竹窠茶
嚴陵二絶句
巢由等是未稱臣自占箕山潁水濱誰遣州名屬流寓
却疑此地竟無人
信公門下實多才柴市餘生大可哀不是英雄誰有泪
更無一個哭西臺
夜發富陽曉至泥汊避潮小泊
浦口沙穨岸潭頭雨壞橋客程兼昨夜鄉夢破今朝小
堰孤舟渡荒山八月樵風波歸更怕不賦廣陵潮
吼山
天開地坼石崢嶸一棹穿雲入罋城喚起淸風答長嘯
滿山松栢盡雷鳴
偶遊蘭亭
黃茅十里騎驢路中有南朝内史祠墨本尚傳修稧帖
紅墻新護御書碑浮橋過雨衝泥渡曲水平階叠石
爲一咲山陰付陳迹人間何事不兒嬉
語溪舟中與竹垞别
一條楖一扁舟每過佳山約少留榕葉蕉陰消客夏
芡盤菱角到家秋粗償行脚平生債不爽歸期汗漫游
我有新詩同七發起翁微病待翁詶(時竹翁方抱痾)
閩中垂槖而歸家人適告米盡口占二律
烏有歸來問子虛鄉園米價近何如雞爭野老埸邊粟
鼠嚙先生案上書閱世始憐貧是病占年空說衆維魚
荔枝飽噉吾知分此福從來有折除
半生顔狀忝風塵檢點身謀悔亦頻辟糓有方宜拔宅
毁車無用是勞薪篋空咲貯加餐字吾老羞爲乞米人
賓客不來僮僕散免教鵝雁惱比隣(昌黎詩隔墻極鵝雁)
戊寅除夕
手中蓍擲流光過(東坡詩流年已似手中蓍余今年四十九矣)老境猶彎寸
寸弓鄉曲無醫憐病婦米鹽何物累衰翁一家懸磬豐
年後萬事挑燈此夕中那不癡騃逐兒女試看秃鬢已
還童
敬業堂詩集卷二十五
