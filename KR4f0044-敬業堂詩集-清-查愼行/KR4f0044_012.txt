敬業堂詩集卷十二
海寧查愼行悔餘
橘社集(起庚午秋終十二月)
橘社在洞庭東山之麓劉氏取以名園秋冬間假
館於此與書局諸同人唱酬不少疁城張漢瞻爲
鏤刻于吳中者非足本也
將赴洞庭書局雨中與徐淮江别二首
一領西風季子裘亂砧聲裏又殘秋人間尚有君憐我
每過南湖作少留
小港平橋宛轉通船頭一片採菱風孤燈十載江湖雨
腸斷瀟瀟此夜中
曉發胥口
半浮半没樹頭樹乍合乍離山外山借取日光磨一鏡
吳嬢船上看烟鬟
渡太湖晚至東山
秋水如膏滑上船峭帆衝破五湖烟豈知地少雲多處
别有橙黃橘綠天枕簟欲淸他夜夢杖藜行結好山緣
詩人愛入雞豚社(横烟裊處雞豚社范石湖遊東山詩中句)只欠躬耕十畝
田
山居詩次大司寇徐公原韻三首
得從林屋賦閒居勝駕還朝四望車萬頃波濤憑檻外
一天風雨落帆初龍威寂莫重搜字笠澤叢殘舊著書
便與伊川同擊壤何妨問答到樵漁
公歸海内重儒宗不數瑯琊邴曼容霜晚黃分湖岸稻
烟朝翠掃寺門松晴來片片雲盤鶴雨過條條磵飲龍
見說莫釐峰絶頂時陪五老握靑笻
落托生涯最善愁暫來我亦欲忘憂淋漓命酒長連夕
次第看花已過秋四壁書多仍萬卷五湖人少但扁舟
西山勝槪差能說興到還期爛漫遊
張漢瞻有喜余至山中之什次原韵奉荅
啣尾船開古渡頭㯭聲導我向中流似曾有約來同日
不比無聊賦獨遊坐擁畫屏長對榻(時同寓敞雲樓)行逄精舍
必登樓因君撥觸聯吟興豈可湖山少唱酬
同徐敬可吳西齋張漢瞻遊翠峰寺和漢瞻韵
陰雲解駁日光穿行盡松門始見天旛影自飄空翠外
樵歌時出斷碑前經樓晝靜孤鐘發井石痕深萬綆牽
我欲問龍還乞水與君洗眼對殘編(寺後有龍井爲雪竇禪師故蹟)
遠翠閣和漢瞻韵
處士留陳迹(閣爲陳眉公所建)軒窗背嶺開練光鋪几席烟氣
濕亭臺林僻僧宜少天晴鶴未廻共拚吟遣日無事定
重來
微香閣次敬可韵
蘚徑碧侵遊子屐楓林紅上羽人衣一聲淸磬落何處
坐看香烟成翠微
二峯和漢瞻韵
儼與莫釐並所爭惟一拳未應甘出袴且喜得隨肩潮
湧東隅日雲垂北面天短笻如健僕扶上最高巔
登莫釐峰二首和漢瞻
靑天七十二芙蓉個是芙蓉第一峯吳越有山多作案
東南無水不朝宗盪空日氣消飛蜃拔地風聲穩臥龍
曾記岳陽樓畔望肻教雲夢芥吾胸
百層風磴盤旋上大似鞲鷹乍解絛放眼不知何處盡
置身直覺此峯高沈沈海浦黃雲岸點點吳帆白鷺濤
未免傍人嗤好事重陽已過興仍豪(時重九後四日)
敞雲樓次顧丈景范韵
堵墻高下列丹楓平視茫茫但碧空地迥最宜千尺上
景竒獨占一山東湖光夜閃疑飛電蹬道秋垂似偃虹
多媿元龍豪氣在每聞淸嘯發樓中
姜西𬈑繼赴北闈今仍下第作詩招之
散是飛蓬聚是萍可憐南北緫飄零一名於爾何輕重
雙眼從人自醉醒沙路離離鴉接&KR1452;霜天矯矯雁開翎
此愁除有詩能豁亟買歸舠下洞庭
題劉氏東樓
連山正缺西南角合有高樓面太湖不許遊人誇目力
淡雲濃日兩糢糊
出雲篇和西齋
山以東得名羅列非一嶺兒孫丈人行屈首殊未肻今
晨天忽雲晴色變凔蒸蒸氣浮盎冐冐烟上井衆峯
處&KR0809;中刻露錐出穎一峯獨埋没有物踞其頂陽烏從
東升對射却無影林寒不受照萬象凄以冷大風西北
來作力一何猛奔逃脱鱗甲破碎寧復整正賴湖腹寬
吐吞在俄頃山人耳目炫夢囈喚初醒重看莫釐高乃
若裘挈領
送田間先生歸桐城兼寄高丹植明府
滿篋詩文手自編秋風攜上皖江船氣吞湖海豪猶昔
老閱滄桑骨已仙愁裏豈堪論往事(先生詩集中有與先君子長干酬答)
(詩)部中容易著高賢馳書早報樅陽令薄少時應致俸
錢
菊
隨分沿溪細作行開時何必定重陽畦丁自愛無他種
橘柚連山一例黃
山樓曉起
枕上秋風疑有雨覺來已是日高時拓窗&KR0609;&KR0609;墮黃葉
蒼鼠驚人竄别枝
晚窗即目
變態多從咫尺看只爭濃淡淺深間斜陽已落月未上
烟外數峯如遠山
木芙蓉索漢瞻和
烏桕微丹鴨脚黃爭將病葉領秋光後時猶作好顔色
咲爾一枝紅拒霜
自題放鴨圖小影後四首
偶煩妙手寫吳綾未必扁舟興便乘一咲披圖還作䜟
此來眞箇住松陵
淺水蘆根唼啑聞背&KR0963;㳂尾雪紛紛湖中别有東西鴨
飛向遥天莫亂群(東鴨西鴨太湖中二山名)
竒絶佳名屬兩山新詩多著畫圖間放船不怕人爭路
自占儂家第一灣(東洞庭有查灣西洞庭有查山見震澤編)
不用低欄照水紅一竿活計趁樵風江湖老伴憐渠在
踏浪長隨丱角翁(東坡詩我衰寄江湖老伴雜鵝鴨孟郊詩何如丱角翁至死不褁頭)
食橘二首
樹樹垂垂顆顆勻山家生計不愁貧若教朱實仍包貢
那得分甘到野人(洞庭貢橘唐宋時有之至明始罷瞿佑宗吉詩有玉食無緣進上方之句)
小園一百二十樹摧壞年來成橘薪每到霜前悲手澤
可堪客裏又嘗新(西園橘栽先人手植也已已冬寒悉皆凍斃故及之)
漢瞻自洞庭先歸詩以志别即次見贈舊韻
兼旬索句添窮忙草根唧唧蟲鳴霜尚慙皮陸作唱和
敢與李杜爭光芒君詩盡納三萬派山骨&KR1128;&KR1128;波洋洋
登壇欲來執牛耳取徑故險廻羊腸林深霧黯蓄幽氣
虹見雨霽開晴光吟從舌端作倔強寫向紙面生低昂
稍嫌工遲似司馬容我咲傲林泉㫄憶初弭棹同臥起
明朝聯臂登高岡穿松踏石困俛仰攀躋中道多徊徨
竒峯忽拔二千尺快劔磨出蓮花鋩聳身側足狂呌絶
生平竒境得未嘗三湘七澤舊雖到却溯洲渚搴孤芳
黃金荒臺感燕士畫棟高閣悲滕王十年浪走癡已極
游蹤脱略失故鄕星埃大咲一回首攝衣纔謁三高堂
所嗟筋力就疲憊漸遣興趣成頽唐眼前又當搖落候
蒹葭露白秋蒼蒼不知此中有何樂對爾意氣還飛揚
男兒生涯志未豁善刀合學庖丁藏百&KR1152;醉汲隣叟甕
一枕倦寄高僧房得道在先成佛後兹理反覆天應償
逄人但拜孟東野去我獨惜張文昌扶笻縹緲有夙約
(與漢瞻約游西山未果)肻計盎底無餘糧風波衝冐緫爲此子今
束書我亦將行當長謠荅黃竹不爾妙曲賡紅桑鬱鬱
誰能耐離索空樓夜雨思連床年來万事經眼見窮逹
竟分姜與湯(不分窮約姜與湯漢瞻舊句也謂西𬈑西厓)舊遊如夢那可說
祗有末路堪評量名山業豈異人事愼勿屑屑耽詞章
夜坐有懷張漢瞻吳西齋(二子相繼别去)
山谷天早寒經檐白日速夜長耿無寐愛此一寸燭展
卷乍沈吟開軒屢躑躅我唱和者誰凄其感幽獨别時
秋林下錦纈黃映綠幾日不上樓敗葉忽已秃悲風䬃
然起槭槭響枯木靜覺流光移暗傷懷抱觸小僮強解
事隣釀貫新熟酒罷還夢君湖心浪如屋
重登莫釐峰望吳興諸山
吳會諸峰繞作環荆溪百瀆瀉成灣西南遠景新收得
一髮螺靑是弁山
從渡水橋步行至武山小憩吳氏園亭十四韻
過橋纔半里空闊得平原野艇笭箵渡斜陽䆉稏村晚
來魚論斗(吳志云吳俗以斗論魚二斤半爲一斗)僻處犬依樊歲稔松醪
賤秋辭社鼓喧草根驚雉𧺫(洞庭志東山有雉而無兔西山有兔而無雉)木
末見鵶翻面面帆移岸家家水到門泉淸能止渴山淺
易尋源又接攀躋路重窺種植園罥衣橙刺密耀眼橘
頭繁舊葉荷傾沼新泥菊上盆苔滋行每滑石好坐能
温隔竹傳壺箭隨花倚畫軒何須問生理即此是仙源
遠色蒼然合歸途月有痕
欲往豐圻看楓葉爲雨阻
山中築居如築城往往人家背山住連街接巷比通闤
雖有林巒無曠趣敞雲樓東鴨脚木亂葉成堆稍通路
此中合着杜門人一月出遊凡幾度我生夙嗜久撥棄
祗有吟情剰如故頗聞人說豐圻勝况有丹楓照秋暮
魚蝦市遠風不鯹橘柚園深香作霧朝來折柬約溪友
預飾晨炊治遊具住山復作遊山人此事寧防天亦妬
初看靉靆雲似墨忽聽淋浪雨如注客言万事難逆料
投足無端動關數豈知勇怯緫由人老嬾逡廵坐自誤
憶當涉世氣鹵莾浪走風塵飽霜露衝泥驢背不自惜
到此翻令限跬步天工作意不肻晴明日披蓑杖藜去
大雨同胡朏明閻百詩登湖樓
大聲拔湖洪飛上巨鯨背歕空作猛雨倒射怒百倍万
木助一喧掀騰走群怪樓孤若搖動勢已岌岌殆雲頭
排窗來山影忽在外目存思欲絶境變竒乃最我詩苦
難工傑句應有待
順風渡湖瞬息抵胥口
匹練掣柁痕虛弓彍帆勢不知小㮄迅但見靑山逝孤
塔表靈嵓卓針辨湖澨須臾忽到岸矗矗在天際
虎丘晚泊
山淺橋平水一隈幾株紅樹寺門開從看小景如盆盎
新向湖天放眼回
拔白詩(并序)
昔蘇子由有白髮近二十年虔州道人王正彦教令
拔去以眞水火飬之從其言數月而白髮不出因作
詩自言拔白之驗余今年忽有白髭二莖攬鏡鑷去
且三月矣竟不復生喜事有偶合者因用其意作詩
一章然飬生家言僕固不解也
人生疋庭樹官骸乃皮膚樹有花與葉人有髮與鬚花
葉本暫榮鬚髮那不枯我今過四十貌作山澤臞憂患
煎心神奔馳瘁形軀早衰理則爾何用長吁嗟雙鬢久
星星見慣習與俱白髭忽新變刺眼生躊蹰我欲撚使
斷苦吟徒自愚我欲媚後生染之非丈夫不如竟拔去
誰能忍斯須初若蠧蝕葉幾片離根枝又若耘除稂良
苗漸蘇蘇爾來九十日萌蘖喜絶無飬生素乏術寸田
任榛蕪何當劚黃精白髮併掃除
朱雪鴻移居詩和棃洲先生
蘧廬天地緫羈棲瓜跡何煩苦印泥招隱莫分山大小
卜居難定瀼東西一舟最穩裝書重四壁初安待客題
終勝梁鴻依廡下年年井臼累山妻
雪夜發玉峯數日前沈昭嗣吕山瀏顧書宣先
往洞庭作詩寄之
落木灣頭雪灑燈臥聞漁子尚牽&KR0699;寒光潑被夜如月
野水割船冬始冰風逆不知何日到山高宜及此時登
湖天霽色詩兼畫待我舟中酒二升
從横塘晚至木瀆舟中寒甚
西北風狂野氣昏船窗擁火取微温殘陽正墮塔邊寺
薄雪未消湖外村木盡脫時喧鳥雀稻成堆處散雞豚
可憐歲晚不歸客對景躊躇思故園
雪後曉渡太湖
黃蘆吹斷黑頭風寒日初生血樣紅一片湖山新着色
萬螺浮白碧壺中
次韻荅趙蒙泉閩中見懷之作
得喪年來已貫經忽披佳句又心驚計疎更事多成悔
身賤依人自覺輕壺口欲從敲後缺劔鐔猶發扣時鳴
(來詩有先生豈以不平鳴句)短檠墻角差難棄賴是看書眼尚明
王令詒自閩歸出示途中見寄二章次韻奉荅
船頭船尾榕陰綠城北城南茘子紅懊恼此中多賦别
勝遊從古幾人同(右荅南浦見寄)
自攜驢劵出都城草草裝隨短策横失路歸添遊子淚
加餐書荷遠人情愁隨越鳥方南向懶趁邊鴻又北征
不用苦教詩激楚漫天風雨正秋聲(右荅晚泊見懷)
送山瀏自洞庭歸塘西兼寄張介山陸厚容金
子由諸子
無多唱和留君集來往眞如相避然一葉驚回三載夢
兩萍漂散五湖天新書著罷從人关善病同時得婦憐
(山瀏聞嫂夫人抱痾已亦致疾)好向橋西呼酒伴放狂作逹過殘年
雲石菴和書宣韻
一徑入雙塢(菴在大塢小塢兩山間)遥從澗道求泉枯行汲遠竹
密得窗幽日氣通停午濤聲捲上頭踞高眞得勢矮屋
也如樓
白龍泉和沈昭嗣韻
半嶺通湖眼閒僧護井湄自能淸徹底何用砌成池鳥
道尋難到龍湫怒或移不知風雨候可有氣如絲
來鶴樓和韵(樓址爲某姓葬地)
舊日松楸廢何年笙鶴來樵人憐葬域山鬼避香臺峰
勢重重合湖光灧灧開步虛人罕到猜是小蓬萊
題書宣小影
十萬靑鸞尾搖竹映得詩人鬢毛綠此中可少三間屋
竹西三月桃花紅前村後村烟濛濛此中可少一扇篷
遠勢兼收隔江塔(指圌山也)與君作詩論畫法借君門前來
放鴨
書宣以藥酒一甖見餉賦謝
北風夜半收鳴鼉冷光浸日湖不波對門老樹盡僵立
枝顚斗大鵲作窠山人畏寒臥復起排籖十指無人呵
雲間陳翁(山農)好事者乞與方法招詩魔酒材難致藥料
貴正苦羞澁囊無他感君餉我分一噐何異良劑投沈
痾甕城新開香繞鼻瀉以碧椀承紅螺甘分沆&KR1197;光琥
珀村釅不數黃如鵝卯時小酌午未醒挾纖纊乍回陽
和蓬蓬入脑聲自覺粥粥浮面顔微酡枯腸一洗枒蘖
出老眼亂瞥昏花過肩高尚吟薄薄酒耳熱漫作烏烏
歌井湄效箴咲揚子春色可賦煩東坡犀首逹生坐無
事袁絲遣日知亡何有生得此亦過分况敢嗜好窮搜
羅偶將一醉累良友亟饋莫必惠巳多預愁缾罄唇吻
燥挹漿那得翻天河
書宣次韻見荅復倒用前韻作一章邀余繼和
時書宣將歸揚州兼以贈别
君才如漢江淮河駕天輸浪豈患多坐批百家目炯炯
行貯四庫胸羅羅詞源獨騁曹植富餘地不量繼者何
金丸脫手最輕捷快馬直下胭脂坡朝來赫蹏急傳示
白雪竟壓巴人歌我時解鞍息蹇足臥看縦轡奔騰過
吟情欲探酒力發小戸一盞熏顔酡平生有作每倔強
音調太急絃難和醉來反嫌天地窄局促未免愁籠鵝
團團陳跡走循磨眩眩纈眼光旋螺爾來檢點稍知悔
思以勺水湔前痾可憐故態時復作形雖近放心靡他
人生有情會有癖湛詩麯蘖俱成魔何如牢守昔賢戒
不吟不醉從嘲呵逝將嗇飬全晚計野𧖟簇繭蜂藏窠
子今勇决乃過我氣盛不怕江翻波臨行舉杯懴口業
拔劔倘斫生蛟鼉
以藥酒分餉唐實君吳西齋再叠倒韻索和
鴟夷皤腹鼠飲河就中滿貯得幾多玻璃万頃吸不盡
霜風吹淺如碧羅詩人氣麄言語大鑴琢造化將誰何
婁東二生我同調得第厭上金鑾坡朅來忘分更莫逆
銅斗許和寒郊歌湖心淺山住隔巷衝凍踏月頻經過
所慙才分非爾敵頳面未飲長先酡愁腸酒肺互撑拄
正賴藥味相調和長瓶分餉良有以願奢似挾山陰鵝
鸕鷀聊足注半杓鸚鵡恰好浮雙螺便從唐侯促佳句
(實君許題放鴨圖詩尚未至)更祝吳子蠲微痾(時西齋屬微疾)號呶當筵誰
是主剝啄扣戸人非他林魈木客盡迯避氣豪横欲駈
群魔此間差無俗物擾尚有亭長能相呵懷哉歲暮盍
歸去坐看日夕雞棲窠小槽溜溜聽壓蔗饞涎亂湧珠
跳波床頭一壺堪醉倒不知門外傳更鼉
題鄒毅仁書劔圖
學書差足記姓名學劒無過一人敵英雄竟以成敗論
二語千年供指&KR0933;我持此論君勿疑潦倒粗言身所歴
方當出遊氣盛壯逸足誰堪受羈靮有文曾詡弔戰場
有力能誇控鳴鏑蹉跎祖逖難着鞭爛漫陳琳徒草檄
收身十載赴場屋往往雄風避雌霓眼看騏驥盡先登
駑鈍悲嘶仍皂櫪天涯行旅慣黑瘦世上男兒多白晳
讀書擊劔兩無成鄧禹咲人終寂寂子才去我固十倍
射扎穿楊凖懸的胡爲垂翅亦䙰褷予美誰侜卭有鷊
三年奏牘困方朔五十吟詩咲高適馬應換妾刀贈人
龜手如何學絣䌟薄田可耕池可釣良耜畟畟竿籊籊
還君此畫一展然寒盡知年不須曆
梁溪馬碧滄索題桐山草堂
吟徧峰頭又水涯九龍歸夢隔烟霞期君早種十年樹
待我來看三月華藥錄欲傳須手著琴材若中有人誇
不然斗大成何用万里丹山客是家(諺云梧桐大如斗主人出外走)
題鄒舜五采蓴圖卷子次陳眉公舊韵
敂舷聲動吳歌起沙戶生涯雜魚米此中有蓴誰識之
埋没蒼烟白蘋裏湖波太淡無鹽豉葉自靑靑莖自紫
脆如雪藕滑春冰異産寧教饜紈綺紅鱸四腮差可配
二老朝來動食指弄潮踏浪去何憂占斷湖心一片秋
百年好事留詩畫從此流傳到武丘人間網利多堪慮
蒓擔年年入城去未應澤畔少淸流却與貪夫供匙箸
(太湖中産蓴前此未之聞也天啓壬戌秋武山鄒舜五與陳眉公始採而食之眉公因繪圖以紀其事)
發東山至石湖舟中大雪與蒙泉雪園分韻
忍别東山去依依尚有緣雲沈上方塔雪重石湖船密
坐可無酒敝裘終勝緜范村留故宅欲訪向誰邊(宋范致能)
(居此地名范村)
雪夜泊胥門與蒙泉抵足臥
野泊五湖東迷漫雪滿空水明千雉白人靜一燈紅亂
柝雞聲外輕寒酒力中殘年歸夢闊惆悵兩心同
雪後至閶門換船
北風吹樓臺白日雪打面閶門十萬戸咫尺不可辨歸
舟一葉輕欲與嚴寒戰所欣吳中稔酒價冬來賤我裘
雖云敝一醉煖堪戀尚有無褐人忍饑冐霜霰
吳門橋阻凍
白日淡無色北風吹作陰浪增冰力厚橋插凍痕深已
近故鄕路偏傷獨客心(是日蒙泉歸疁城)隣船如比屋兒女盡
吳音
入胥門訪薛孝穆不值留詩示之兼簡許暘谷
錢玉友
風止澤腹堅篙輕不可鑿短篷壓頭臥竟作三日惡賈
客聚連檣荒灣比村落人群自歡咲而我無處著遂訪
薛逢居衝風入南郭初來殊奮迅欲去轉寂莫窮途所
向昧妄冀朋友樂錢許初北歸合并有成約(十日前玉友暘谷自)
(燕中返虞山期於吳門相晤亦爲冰雪所阻)參辰在咫尺矧乃道里各天寒
歲偪臘何以慰離索興盡返孤舟獨吟還獨酌
打冰詞
寒光射川如浴鐵千艘萬艘䧟頑石鑿山通道古有之
河伯憑堅蟻難穴官船自倚人力強冰椎亂擊船兩傍
船頭乍開船尾結去岸却泊河中央篙師咲謂官勿爾
世路升沈緫如此若將人力與天爭倒捲天河應瀉水
阻冰七日始得發舟
筮易玩其占七日當解凍朝來覘風色東面柳初弄天
行旣來復人力漸可用南船鑿冰來銀浦作流汞小僮
報奇事水活鱗甲動老夫亦欣然私喜言幸中披衣促
解纜一咲破愁夢梢梢啣尾行線路爭一縫虎齒截兩
涯倚棹誰敢縦遲遲計尺寸去去逐儕衆到家庶有期
春麥尚及種茆檐曝初旭宿火煨老葑旅食饕風霜何
如抱飯罋作詩當箴銘悔往聊自諷
夜泊平望驛橋下
捩拕開吳江收帆宿平望環橋横吾前天勢墮空曠或
言虹下飲比擬猶未當分明半輪月初吐碧波上風定
川不波上下巧相况小舟入圓鏡光景互摩盪夜寒人
語稀獨此發孤唱敬業堂詩集卷十二
