敬業堂詩集卷十四
海寧查愼行悔餘
湓城集(起壬申正月盡七月)
庚午春朱恒齋由刑部郎出守九江枉書見招踰
年始往踐約旣爲輯廬山志復遂廬山之游賢地
主之貺我良厚矣
禾中與德尹别
四海皆兄弟何人似卯君也知年向老不合手頻分夜
夢留殘月春帆感斷雲得歸吾早决負土共成墳(時方計先)
(人葬事)
吳江留别張弘蘧庶常
南風激船如釋箭片帆曉發平湖縣百六十里半日程
第四橋邊一相見開懷各話别中事蒼狗浮雲凡幾變
三年善病君差強君但憂貧不憂賤我今落魄仍江湖
明朝又欲西辭吳酌君之酒與君别楊花拂頭鬢雙雪
夾浦橋阻風
夾浦橋南客棹孤雨聲連夜洗平蕪東風吹淺吳江水
半作春潮漲太湖
山塘晚霽
最好停橈近酒家放晴天氣日初斜盆梅謝後蘭芽茁
正月蜂聲未閙花
曉渡西氿回望宜興縣郭
櫓聲西入蝦籠嘴波面微微過氿風濃日吐烟烟吐樹
浮圖一角是城東(蝦籠嘴西氿港名)
高淳
縣小無城郭橋長即水門魚蝦鯹作市鵝鴨閙如村曲
曲檣隨岸叢叢柳抱園漸知江路近盈縮視潮痕
渡蕪湖關
兩槳前頭水勢寬曉風吹得敝裘寒漸空杼軸憐民困
老閱波濤信路難此去罟師聊作伴從來瀧吏必嘲官
(時官舫爲津吏所阻)篋中一卷弹箏集忍對江山制泪看(自此西上皆已)
(未夏秋間與先兄韜荒同遊地也弹箏集兄紀游篇名)
荻港人家杏花
輕舠細雨江村路過眼東風見杏花略似小車逄綺陌
不知紅艷屬誰家
雨中過銅陵
沙尾沿流曲作堤靑山一半吐城低洲空亂雁爭歸北
路轉千帆盡向西正剪渡時風乍漲最含烟處柳初齊
客程已厭連朝雨不要春鳩更苦啼
雨後望九華山
橫看不與側看同九朵芙容並插空去鳥已衝殘雨没
歸雲忽漏夕陽紅劈開華掌層層翠使盡湘帆面面風
終是詩人言語大携來直欲置壺中(東坡名仇池石爲壺中九華)
荷葉洲對雪(在大通對岸)
梅根浦口風尤緊荷葉洲前雪正濃兩岸曉雲深似墨
一條春水徤如龍(唐羅隱曾卜居九華山下梅根浦按圖經江水歷李陽河經梅根口銅陵)
(縣今大通有水自九華山麓出江即此也)
雪晴池陽舟中
曉行池陽路霽景豁淸美江南江北山照影同一水半
銜殘雪白半插斷霞紫眼前有竒句只在空濛裏我嬾
吟未成風吹櫂歌起
大風至劉婆磯
江豚忽掉頭微動靑玻璃俄看黑雲起遥指天南陲須
臾墜我前橫截江兩涯拔江噴作雨白日潛光輝初疑
鰲山傾又若鱷窟移舉舟向空擲綆斷誰能縻長年束
手嘆有力不得施而我于中流高枕故咏詩明知怖無
益聊復忍少時男兒可憐蟲造物終見慈旣濟乃思痛
嗒焉中心脾投文訴江神略陳危苦辭水從西南來風
亦西南吹誰歟激使怒若是不可磯自我涉江湖十三
年于兹南浮及北渡履險間有之此胡太酷烈性命輕
嶮巇仕宦涉江來揚帆若揚鬐船尾點畫鼓船頭插黃
旗大賈涉江來滿載居&KR1151;竒放溜如放馬控縦從人馳
我船何所載載書載鴟夷壓浪一葉輕疾行固其宜如
何強弓彎寸進恒苦遲神于我乎薄厚彼寧獨私咄哉
窮旅人初受俗眼嗤揶揄到五鬼漸漸伺路岐惟神實
正直倚賴相扶持今朝大戲劇漂泊將誰依禱罷似有
感撫枕魂依稀神來入我夢責我大有詞風水渙成文
變化豈汝知滔天初濫觴至險出坦迤汝以耳目料何
異握管窺汝又好遠遊遠遊計終癡萬里走從軍還家
仍布衣十年就場屋逐衆趨京師人皆取巍科三黜名
獨遺謂宜自揣量息影甘荆扉兹來非宦遊又非競刀
錐皇皇義奚取放浪形骸爲汝居頗有園園中頗有池
好風皺池面浮花舞漣漪此豈有驚波來溷汝息機汝
自捨之出去安而即危不聞南山隮下有季女饑不見
東海畔中有踏浪兒兩者聽自取决擇休然疑叩頭謝
江神痼疾神所治大夢喚初覺行當早旋歸
題樅陽旅壁
噩夢驚回路已賖&KR1299;艚船上櫓伊鴉靑山繞屋無修竹
(山皆頑石不産竹)紅袖當壚有杏花野渡漸生沿岸火春流未
没去年沙綠楊影裏初弦月人隔烟江正望家
田間先生聞余至自靑山命駕來會喜賦
春風弭檝向樅陽舊約多年不敢忘(先生在都下送余南歸詩有秋到皖)
(江尋舊好可能一問白頭來之句)四海平交無行輩兩朝軼事在文章
從知老境難爲客誰與先生特置鄉一片靑山高插漢
巋然眞似魯靈光
花朝晴示僧道楷
初日烘雲碎作霞討春人競出江涯老來不喜閒桃李
别約山僧看菜花
自樅陽至楊樹灣道中即目
併日春光鬭物華馬頭胡蝶太夭斜誰知駭綠紛紅候
還有春風未放花(義津橋外見碧桃一樹猶未放花)
三角潭
春禽交交鳴綠揚征夫辨色早束裝前行十里霧未醒
驢尾秃速驢耳長朦朧人語遥喚渡約略村落開微陽
烟光兩岸溪一曲樹影四匝潭中央菜畦麥隴桃李徑
高間紅白低靑黃新鵝野鴨好毛羽拍拍飛出沿方塘
田家之樂樂何限頓令過客忘他鄉只愁霧重天欲雨
横策又上黃茅岡
桐城謁左忠毅公祠(祠在縣治東數十步)
歷歷三朝事他時髮指冠賢人當橫决國勢必摧殘爼
豆新楹肅乾坤正氣完如何鄕後輩偏有孔都官(謂懷寧也)
過田間先生山居相留信宿出示藏山集再賦
二詩博和
層巒俯瞰萬松梢中有高人舊結茅自入鹿門詩一變
竟馴龍性易初爻雲盤遠勢鴉飜陣花作新泥燕補巢
未免累翁雞黍約往還原不拒貧交
比似仙源那易尋避人畢竟要山深誰教鶴怨猿啼客
來聽鸞歌鳳舞音語雜談諧皆典故老傳著述豈初心
好看龍馬精神徤東武時爲抱膝吟
三江口苦雨
那刹磯頭雨殺風千檣烟氣濕濛濛楚天低壓平蕪外
何處靑山認皖公
大雪渡馬當
臥看穿雲日色黃起聞鯨吼北風狂新詩也得江神助
雪打春帆渡馬當
順風揚帆時閉目靜聽如空山梵唄殊有會心
破浪風前萬鼓鳴喧囂原向靜中生無心只作深山聽
一樹松濤起梵聲
與九江太守朱恒齋
一麾暫出領名邦九叠屏山九派江正喜爲郎猶未老
早聞治行已無雙謳歌滿境鴞音革軒冕巡城乕氣降
(時有虎至郊外君移文城隍神一發殪之)依舊官居精典籍只多鈴卒晝敲
梆
二虎歌(并序)
壬申正月有兩虎闌入九江西門外龍開河傷一人
巳而逸去市人惴惴恐其復至朱恒齋太守齋戒爲
責躬文翌日大會屬員於城隍廟(即漢將軍灌嬰)及宋大夫
祠下(漢九江守宋均)旣焚牒告神則命虞人挾弓矢火器窮
追之期于必獲越五日殪其一至是盡殱焉黃質黑
章猙獰可怖聚而觀者數千人咸謂使君至諴感神
能力除民害也適余至九江目覩其事作歌以俟采
風者
湓城連山猛獸多兩虎突入龍開河腥風倀倀日杲杲
白晝市上無人過使君視民如赤子威鳳生儀麟有趾
豪強歛戢盜賊淸爾獨何爲至於此灌將軍廟宋公祠
能捍大患則祀之撞鐘伐鼓會僚佐第一先焚責巳辭
與神後先俱守土政拙慚余不如古愛其父祖及子孫
忍卑孱人飽虓虎明朝大獵城南闉毛風血雨迷荆榛
特開一面縦雉兔死不當罪傷吾仁須臾虎自林中出
小者先擒大者逸雖擒一虎戕一人其勢公然兩相敵
此時伐罪更有名合圍再往大掩群潮州鱷魚必盡殺
不信請讀昌黎文虞人眼疾如&KR0743;鳥餘勇登崖鬭牙爪
咆哮一聲山忽裂火箭飛空碎其腦黑章黃質毛斑斑
旗杠壓肩奏凱還猶防作力斷急縳血色併出雙睛間
道傍觀者爭太息自古神功扶正直百年兇暴一朝除
此事知公有陰德江邊戶戶皆椎牛從此山無樵采憂
詩成大咲冠纓絶我正欲作匡廬遊
廬山之遊未果呂灌園有詩索和
峩峩指雲峯拔地幾千丈仙靈晦高跡元氣棲蒼莾朝
來雲抹腰露頂氣一爽蓮花本無蒂蒸出仙人掌拂鏡
眼雙明抉烟鳥孤往勿嗟遊未到遐矚寓心賞但恐身
入山依然結塵想
西門之役旣連斃二虎矣後五日復獲虎子二
呂灌園作後二虎歌再次其韻
虞人入山官吏賀擣穴成擒無小大盡將醜類肆市朝
不許兇雛草間臥去如烈火歸如風覆巢破卵五日中
獻肩獻豵來接武貫蝨精神用強弩擔頭縳作春筍斑
一一竒毛入官府餘威假托雖有徒不聞王政寬無辜
賊吾民者殺無赦别有淵藪容逃逋弱食頗分強者肉
倚伏機難論禍福春行秋令公所憐陰雨隨車洗餘毒
(是日大雨)以寬濟猛在酌宜潁川有鳳方來儀殺胎豈惟禁
獵戶竭澤兼欲防漁師庶幾百物稱蕃息童子仁心使
君德我爲此語非養奸若是兇豪須歛跡
楊花同恒齋賦
散作輕埃滚作團不成花片但漫漫春如短夢初離影
人在東風正倚欄微雨乍粘還有態柔條欲戀巳無端
袛應老眼憐輕薄長自摩挲霧裏看
初聞黃鸝次灌園韻
一聲流過小窗前去國關心又一年圓入客吟同宛轉
熟聞鄉語倍纏緜畫樓脉脉通春夢碧樹茸茸羃曉烟
爲是好音須愛惜自憐終勝受人憐
同呂灌園鄒仙來諸君遊甘棠湖登烟水亭次
壁間舊韻
長烟濛濛春澹澹草色波光晴颭灧廬山翠掃兩角雲
倒瀉杯中靑一片舊開小閣壓紋縠時見飛帆掣流電
背郭人如燕雀稀點沙舟與鳬鷖亂地偏絲管曲嘈雜
市遠塵囂風截斷可憐俗眼競喧湫誰肻淸遊期汗漫
同時數子興不淺佳句澄鮮分謝練莫辭勝境日日往
預恐萍跡紛紛散何當春酒變成湖醉過鶯花三月半
(東坡送劉景文詩云春酒一變甘棠湖自注云景文卜居九江近甘棠湖即此地)
琵琶亭次宋郭明復舊韻
春江帶城沙嘴白弓勢彎環抱新月我來縦棹半日遊
敗意眼前無一物吟詩直入老僧家小技忽癢難搔&KR1057;
分明有句和不得古調豈叶箏琵琶先生不作誰與語
白日茫茫變風雨男兒失路雖可憐何至紅顔相爾汝
與公相去又千年依舊荒城無管絃掃空題壁孤亭在
咲指門前浪拍天
江州雜咏四首
依舊江關俯麗譙居人指點說天橋(明太祖破江州事)戰廻左
蠡軍容壯鑿斷殘岡覇氣銷(東門外有天子堂相傳劉誠意惡陳友諒都此得勝)
(地故鑿之)鎮將南朝偏䟦扈部兵西楚最輕剽(指左良玉袁繼咸事)自
從血洗孤城後九派空回寂莫潮
天文容易掃攙槍隣郡猶傳戍鼓鳴(戊辰夏楚盜破武昌黃州)鴉鵲
自朝英布廟(北門外九江王廟至今血食)魚龍曾擾灌嬰城紛紛設
險寧論地往往時危獨被兵(按史自北宋以來凡四屠城)四十三年
休養力不知何福享承平
峭削峯巒北面當雲頭一半割南康高僧舊入遺民社
世業誰留佚老堂三劫𤇺烟埋洞壑百年文物逓滄桑
名山志在眞難續或有竒蹤墮渺茫(時余方輯廬山志)
别開官署射亭傍一角頽城壓短墻螺髻浮靑虛劒匣
(府署正對雙劒峯宋乾道中蜀人唐立方闢地作二城矗樓其上謂之劒匣見桯史)雉媒平綠展
毬場船稀小步初移市客上高樓必望鄉(樂天詩三百年來庾樓上)
(曾經多少望鄉人庾樓直府署北)添得黃蘆侵岸闊舊遊回首獨神傷
(余已未壬戍兩經此郡)
余作江州雜詩灌園旣垂和續爲潯陽行感慨
淋漓讀之使我心惻因推本其意再成長律四
十韻首言風土次序東晉以後迨明初一一竊
據事終於寧南乙酉之禍此州被亂情形始末
略備休養生聚其在斯時乎並邀恒齋太守同
賦
鼓角悲凉地山川要害城一州當孔道萬里控江程近
楚風猶悍吞吳氣未平鳬鷖飛易散魚鮪竄多驚戶少
移恒業田磽廢力畊兒童知矢石婦女識旗旌不諒流
離苦翻疑性命輕舊文徵史册殘局愴棋枰置郡名長
易(秦爲九江郡漢屬吳國三國初屬武昌後置潯陽郡晉改江州梁移九江治湓城唐宋爲江州建炎後陞)
(定江軍元置江州路明爲九江府)封王面或黥(謂英布)大都當用武未有
不稱兵建業朝廷小潯陽肘腋并中原方轉鬭南服暫
維寧草草圖王計寥寥伐叛聲奸雄雖反覆使相必忠
貞間倚屏藩重頻扶鼎鼐傾(晉永昌中陶侃領江州平王敦咸和中温嶠義兵由)
(潯陽趨建業斬蘇峻隆安中劉毅何無忌輩敗桓玄于崢嶸洲梁承聖中陳覇先以江州刺史定侯景之亂)
甲拔諸營作俑歸曹翰(江州屠城自翰始前此未有也)貪狼甚李成(即宋)
(建炎中反賊)天誅旋幸伏(兵發九江良玉以氣塞死舟中)殺氣驟難淸落籍
銷灰劫招魂異死生若非敷大澤何以起疲氓牙蘖枝
初發勾尖草乍萌及時資愛養太守賴廉明冷署依雙
劒(峯名)頽垣寄一楹涉園除瓦礫課僕種蕪菁耗折空缾
粟支吾折脚鐺官貧仍逆旅吏隱亦柴荆曉雨排衙坐
春田露冕行設施看次第氣象卜豐亨蟋蟀還農俗琵
琶遣宦情篇成聊紀實大雅待君𢋫
石鐘山
鄱陽吞天來噴薄南出口江流不能敵抵北乃東走懸
崖峙西灣水勢掃如帚孤城艮其背外捍賴兩肘靈區
聚神奸石狀雜妍醜平鋪理橫截旁罅中劈剖熊羆饑
攫人竒鬼起援手蜂窠掛篙眼鳥卵破罋缶一一皆下
垂中空無一有有時應鞺鞳照影見星斗忽然風喧豗
聲作蒲牢吼年深追蠡壞兼恐石斷紐惜哉坡公記石
刻泐已久(蘇公石鐘山記舊刻于南鐘石上明正統已巳石裂仆於水今失其處矣)茫茫宇
宙間孰是眞不朽
月夜自湖口泛舟還湓城同恒齋太守賦
空江夜東注月光似俱流舉頭看靑天水去月自留移
帆忽西向月又隨我舟而月豈有心適與吾目謀澄觀
得靜趣含景無停休不辭川路長獲此淸夜遊遠樹小
池口孤鐘鎻江樓須臾燈燭光候騎迎沙頭誰知太守
樂夢亦同鳬鷗
春晴曲效溫飛卿體
朝陽透簷鵲聲喜烟外遊絲風綽起馬拂花鬉驕欲嘶
招招酒旆垂楊裏蕉衫筍屐稀出城上樓曉看南山晴
平春遠綠望不到一幅錦機新織成江聲剪斷尋芳徑
九派澄光鑄明鏡柳花散作千點萍日夜東流知水性
三月十七夜與恒齋月下論詩
庾公樓外月飛光上雲崖此時兩相對此景良自佳我
挾山野性尋君到衙齋不棄貧賤交酬唱晨夕偕脱略
分雖忘終不雜恢諧所商在文字虛受非擊排縦論古
與今瀉胸走江淮力欲追正始旁喧厭淫哇向來風騷
流汎濫無津涯可傳必有故長松出樊柴明明正變途
花葉殊根荄須求作者意勿使本分乖新詩壓時賢高
朗洵少儕當與古爭勝拾級巳得階人言簿書煩正坐
乏雅懷君懷皎如月塵霧其能埋
魚苗船
幾片紅旗報販鮮魚苗百斛楚人船憐他性命如針細
也與官家辦税錢
曉晴咏恒齋庭下芭蕉
放晴天色愛淸朝閒赴風前翠袖招忽見主人窗下綠
始知夜雨爲芭蕉(杜牧詩主人窗外有芭蕉)
九江向無鰣魚網戶忽獲一尾以饋太守晚餐
分噉作三絶句
鮰魚子鱭賤如毛何物能令市價高從此湓城添水産
白頭春浪出銀刀
四月家鄉記飽餐朝來指動豈無端似防遠客歌弹鋏
破例相隨過鴨欄(鰣魚不過鴨欄驛以魚隨潮上潮到小孤輙回也)
三百錢償一尾鰥擊鮮原不累民間可知太守淸如水
豈在懸魚絶往還
署庭蓄錦雞且一年朝來忽飛去恒齋有詩屬
和
爲爾無端惜剪刀養成六翮竟如逃啄餘香稻新抛粒
收得雕籠舊落毛群入家雞終不亂飛隨野鶴便能高
人間是處多羅畢文繡深林好自韜
明日吏人以錦雞來視之即昨逸去者再作一
首
勿論城市異山林性在終知去意深誤啟樊籠驚遠舉
特憐毛羽募生擒舊曾相識緣文彩待爾重來伴苦吟
從遣周防是誰過主人初不起猜心
初夏坐烟水亭望廬山二首
一奩明鏡插芙蓉積雨初晴翠靄濃萬叠好山看未足
又添雲勢作竒峯
分明寫入畫圖工倒影看來上下同忽失水中山一半
浪紋吹皺日高風
余方輯廬山志擬入山訪舊蹟頻爲雨阻恒齋
有作和之
日日開軒對翠氛勝遊偏阻鹿麋群不愁湓浦長多雨
但恐匡山化作雲紀事欲眞須眼見異書難便信傳聞
一條楖標從僧乞可要籃輿累使君
芭蕉恒齋再索和
一葉復一葉自然成綠陰後先如有序舒卷豈無心漸
覺空庭窄能添曲徑深野人新得句題罷亦長吟
夜夢入廬山桃花滿谷一僧指云此杏林也因
誦樂天遊大林寺絶句夢中了了醒而以詩紀
之即用白韻
指點仙家手自栽桃花却傍杏林開眼前一咲眞成幻
公是身遊我夢來
午酒初醒
兀兀醺醺坐日斜爽神全賴閴林茶三竿砌竹搖風影
一箭盆蘭得氣花夢枕易消非實境丹爐難轉是年華
江城節物關何事催得遊人獨憶家
生日書感
落拓差堪比牧之江湖曾費十年詩早衰鬚鬢非無故
暗减心情只自知酒盞每逃狂客座杖藜將赴老僧期
尚慚習氣除難盡間與人爭劫後棋
梅雨二十二韻和灌園
五月潯陽雨蛟龍正鬱蟠地浮三楚闊雲納九江寬暴
漲搖城郭餘波溢井幹鄱湖連浩淼廬阜失巑岏鳴鶴
翻依樹飛魚不上竿及時陰已動退位火疑殘天氣昏
連曉人情暖易寒蚊飛偏攪晝蛙閙故侵官舊縷蛛穿
網新泥螘築壇竹皮流薄粉桐乳墜輕丸蕉翠宜沈綠
榴紅信渥丹濕螢光燄短菢鵲羽毛乾柳壞蠐螬匿牆
空蜥蝪鑽案蠅沿硯水穴鼠囓盆蘭物理尋常見詩聯
貼妥難爐香縈几席黴黝上衣冠不出抛芒屩無聊却
扇紈老嫌書幌暗病覺布衾單冰簟涼貪睡琴絃緩廢
弹入舟同寂莫着屐試蹣&KR1552;直欲登樓去還從倚檻看
空濛雖變態縹緲必竒觀(寓居近在庾樓下而不得登故云)
雨中廬山僧書至
社裏何時著少文書來猶未斷聲聞千峯濕翠隨行脚
帶雨開緘一屋雲
階除積水課力疏下流放之射圃隙地
尺寸階前地無源本易盈只應兼土濁那得入江淸曲
折隨人意高低騐物情下流荒圃在吾枕厭蛙鳴
曉吟
江聲入戶竹風急樹影過窗山月斜誰共此時留此景
殘更煞後未啼鴉
次灌園潯陽唱和賦感見贈二十四韻
大火方司令餘威未解嚴夕陽明杲杲殘雨過書
少渾難借棋低又嬾拈移時看燕乳隨意聽魚噞圃廢
閒誰治江喧近可嫌談諧須得伴興會賴相兼洗甕晨
浮蟻推窗夜候蟾學禅根器鈍鬭韵筆鋒銛鄉信燈空
卜歸期夢代占山巾俄換葛野服待分縑我氣貧旋挫
君懷老益謙悲歌飜變壯醉語誤疑譫鴻爪泥長印蛛
絲羽易黏勝遊宗炳畫往事季心鉗(灌園爲吳江大司馬之子甲申以後)
(因亂破家)止沸吹虀冷焚枯過劫炎乾坤全晚節畊鑿合窮
櫩(君有别業在玉屏山中)爛漫三秋菊崢嶸百歲柟以閒聊送老
所得詎爲廉幸舍猶弹鋏成都想下簾商聲流石齒仙
氣入霜髯高浪晴湖闊竒雲夏岫添掉頭隨去住放跡
等飛潛澗壑終難返塵埃久屬厭天涯同拙滯吟罷寸
心惔
江漲八韻
頗怪連宵雨重雲尚合圍忽聞湓浦水已上庾樓磯急
鼓爭趨陣高舂怒發機九龍多被譴萬馬孰能鞿魚徤
衝人過鷗輕踏浪飛淘沙原自濁流惡想尤肥幸勿侵
三版還防没半扉村橋新漲好吾欲放船歸(余所居名横漲橋)
晚晴
曉愁暴漲與堤平意外斜陽得晚晴小閣放教雙燕出
高梧忽帶一蝉鳴便思對酒難逃暑若要看山合上城
狼籍殘雲飛不盡江空留作斷霞明
連日苦雨江勢轉盛聞小池口一帶已成巨浸
感賦
見說黃梅縣連朝浸渺瀰雨中隄盡壞江口地尤卑農
事侵饑溺天心望轉移可憐關隴旱竭澤正斯時
午後有人自廬山來云昨日白龍潭起蛟故水
暴漲
瀑布聲中雨瀉檐洪流百道走城南山橋衝斷採樵路
歸報夜來龍洗潭(廬山大雨驟至人謂龍洗潭)
曉霽望南昌歸信
十日荒城聽雨聲壞墻前後露株楹蛇因亂草當階臥
蝸是空㘭積水生喜動眉間看曉色夢于枕上算離程
故應乾鵲知人意已報歸期又報晴
桐陰和灌園
積雨晴來暑倍加午陰端愛片時遮展開疎簟三間屋
掃過空庭半月花淸露欲流濃作乳碧天初洗澹無霞
如何葉底留蝉蛻長聽高吟在别家
試奕次灌園韻
澹墨行疎紙畫枰兩人隱几亦忘情總饒老手通盤算
只似兒曹鬭草&KR1151;角上紛紛排陣蟻睫前擾擾過飛蝱
莫嗤當局同游戲得失心空始不爭
夜熱不成寐聞秋蟲聲
循環造化機陽壯陰已伏不知昆蟲智何以先草木我
亦化中人投閒如病鹿日長貪午枕夜睡焉能熟賴是
心寡營未妨群動觸徘徊風露下大火西流速須臾雞
三號細響猶斷續誰能將此意寫入玲瓏曲(樂天玲瓏曲云黃雞)
(催曉卯時鳴白日催年酉時没)
一草亭後補築土墻同灌園越秀賦
缺後方思補誰防未雨時大都勞版築不過當樊籬儉
與茆亭配低於菜圃宜墻頭環埤堄留看一帆移(墻北面環)
(城堞)
月夜得南昌消息知恒齋歸期猶未定
客來依地主主去客翻留萬事盡如此一官難自由日
長愁過夏夜靜漸知秋若上滕王閣休忘庾亮樓
蝉蛻和灌園韵
不應已蛻尚名蝉弹指難留過去緣枯比老僧初入定
輕如羽客乍登仙誰云解脫非生理始信飛鳴是後天
從此螗螂無攫意機心不上七條絃
除草
病暍貪微涼空庭方夜坐蚊雷來茂草一唱千萬和誰
能忍㾕肌委身飼群餓可憐蜘蛛巧布網僅如磨暗飛
餘地多觝觸凡幾個老夫爲暫避竒計出高臥除惡務
其源攻先窟穴破披衣早我起刈草僕晨課一聞奏刀
聲快若風雨過非云迹盡掃但使勢少挫滋蔓或養奸
斯言可喻大
灌園用瓷盆㪺水浮以花片畜魚苗其中作案
頭淸玩索余賦之戲成二絶句
詩翁六十如兒戲一勺分江几案間少片壺中九華石
(湖口李正臣蓄異石名壺中九華東坡山谷皆有詩)配他剰水作殘山
魚吹花瓣亦生瀾水擊鵬飛一樣寬下得南華新注脚
藕絲針孔是竒觀
露坐待月
城頭待月月未出一綫飛光曳長白明朝有客渡湖來
湖面應添落星石
苦旱
積雨乃祈晴久晴廼望雨如何望雨意止在驅炎暑難
將田野情一槪例官府江流空浩浩不救稌與黍南山
昨日雲竚待商羊舞狂飈忽捲散吹井作乾土朝來禱
龍祠會衆伐大鼓此邦歲早穫隣郡給商賈六月合嘗
新過時恐無補可憐關中旱移粟累晉楚糧船從東來
輓送方接武(時方輓運入楚漕艘)家家募丁壯日日候江滸寧知
餽運人自廹忍饑苦天心莾難測含痛向誰語
起最早
竹亭宜早起獨自繞廊行漸覺月光淡不知天色明草
長兼露重庭曠得風輕墻缺廬山好峯峰似染成
冒風渡湖口
湖欲與江合江猶呑吐間浪頭千點白一點是鞋山
立秋夜彭澤舟中
斗柄轉城頭江聲徤入秋若逄明月夜應作小孤遊水
栅依茆屋風帆帶荻洲半年遷客夢星露警扁舟
雨後登彭澤北山佛閣
眼界江天闊登臨即大觀雲根連地拔山勢譲城寬路
險苔偏滑風涼汗易乾夕陽紅欲墮好是獨凭欄
彭澤縣雨中望小孤山
龍城望小孤巖樹近可數何來雲一片遮斷蘆花渚遠
勢入微茫彭郎磯外雨(龍城彭澤驛名)
七月初三夜
七月初三月如弓未上弦涼風彭澤柳遠火望江船不
作披衣坐聊爲枕柁眠傍人多咲我辜負早秋天(時余微疾)
(早卧)
秋暑
大火初流暑未淸長川落日正西傾氣蒸遠水浮天動
血染殘霞照夜明蟋蟀豈知催雨意蒹葭只慣報風聲
故鄉消息經時斷白髮無端一夕生
發彭澤紀事和恒齋
吳楚西來太驛騷亂帆啣尾上千艘戍旗不動方傳箭
秋水初平尚滿槽(樂天詩江鋪滿槽水)樹豁忽疑遥岸盡天長不
覺遠山高民間疾苦原難悉移粟徒煩&KR0790;慮勞
遊下石鐘題山響樓壁
牛羊滿山似可驅鞭之不動非石乎懸崖無根乃有株
老幹亂拔千章榆嵌空樓閣凌紫虚列仙遠邀山澤臞
落星如漚漂大孤五老拱揖朝香爐沙洲鎖斷九江脉
正面全受鄱陽湖湖波本淸如碧矑下流盡被江所汚
是日大風聲拔木洪濤倒挾雷霆趨須臾風止平若鋪
細聽林籟鳴笙竽石鐘非鐘扣亦愚孰辨淸越分涵胡
作詩一咲解者無四壁自看江山圖
江聲閣次家聲山壁間舊韻
勿將架構擬人工百尺高樓萬里風彭蠡遠帆斜出口
匡廬晴翠淡粘空涼生欄檻秋先爽助得江山句轉雄
好是不題名姓在免教僧費碧紗籠
王令詒自吳淞至湓城連牀話舊驚聞錢越江
學士京邸訃信悲感交集即事成詩
急雨渡江來蕭然挾秋氣淸風偕好友一夕千里至殘
燈照黃昏梧葉響階砌荒城忽連榻此會出不意可憐
窮旅人一咲天併忌新歡猶未極旋隕傷心淚憶昨客
京華靑衫最憔悴髯公獨好我不與時並棄往往合酒
徒開懷使沈醉江湖莾回首已若隔生事那復承訃音
嗚呼别離地君頭絲欲換余齒豁已墜浮生知幾何聚
散逆難計吟蛩耿敗壁達旦兩無寐
宋中丞牧仲自江西移撫江蘇邀余入幕投詩
辭之
此遊本意因廬嶽半載逡巡未謁公擬束歸裝向湓口
送移旌節赴江東空煩使命雲霄上豈有人才道路中
敢謂山林便野性倦飛無分借秋風
同王令詒泛甘棠湖至城南謁陶白祠
艇子打兩槳剪風如燕梢白鷺導我前行行入蘆茭古
祠晝常啟不待遊人敲門前十畝田(按碑記云有田十畝即以給居僧)
夏旱土不膠牛宮柱欹側旁種苦葉匏居僧老業農叱
犢犂黃茅苦云生理拙歲歲山田墝入門風氣遒沙水
互褁包湖光隱林杪山色遮城㘭天然好位置結構宜
橧樔𬗟懷二先生潛見各一爻潔身苟有歸千載應神
交如何斗室中湫隘隣湢庖誰能移佛座勿令名實淆
(正室三間中設大士像而二公祠反在其左與僧廚偪處殊不稱也)
送令詒歸靑浦即次留别原韻
遠别無善地况乃當湓城送客不思鄉此語非人情鄉
心我久發非緣送君生輸君後我來竟復先我行大江
秋滚滚日氣昏離程斷雁思舊侶閒鷗狎新盟茫茫對
岐路歸計何時成
敬業堂詩集卷十四
