敬業堂詩集卷四十五
海寧查愼行悔餘
吾過集(𧺫乙未八月盡丙申四月)
自聞建兒之訃三月無詩中秋後三日楊致軒太
守偕令叔東崖施子自勖過慰流連信宿聊資觴
咏排遣哀情夫喪明之戚賢者以爲規吾何人斯
敢不知過乎
楊致軒偕諸子枉過敝廬
老抱延陵痛經秋只自悲感君擕伴至慰我歛眉時久
别可無酒有情聊賦詩勿嫌芳草月今夜過牆遲
蠣奴歌(并序)
海中有小蟹寄居螺殼中兩螯四跪外向能行按
本草蟹大如錢居蚌腹者蠣奴也昌黎云入者主
之出者奴之今乃以入者爲奴耶戲作歌索諸子
和
介蟲三百有六十蟹族爬沙乃其一旁加八跪撐雙螯
帶甲橫行風雨疾無端幻作腹居蟲竊食蠣肉專其宮
吾聞出者爲奴入者主主今安在奴稱雄吁嗟乎大魚
噉多鰕䱉泣觸蠻蝸角爭方急鵲巢古亦有鳩居燕室
終須防雀入
畣施自勖
才子生同邑陳人喜得朋每蒙詩見及秪覺愧難勝薄
俗餘孤賞虚懷去一矜好傳橫浦集彦質有雲仍(宋施德操)
(字彦執吾邑人也與張子韶友善橫浦集中與彦執尺牘及唱酬詩甚多自勖豈其苗裔乎)
八月晦日榆村季方曾三芝田諸兄弟偕過桂
堂小飲次芝田韻
夢裏悲歡覺者誰流光去我杳難追重尋老圃看花約
已失中秋坐月期委蛻子孫聊自解(時榆村兄有殤孫之戚)在原
兄弟詎勝思(余時適聞德尹病風辭免之信)達觀至竟談何易除却銜
杯百不宜
第六孫生
東吳方喪子次息又添孫歌哭於斯室興衰視此門家
貧寧計口客至且浮尊敢料成童日吾猶月告存
聞德尹患風疾將上章乞休寄懷二首
道遠傳書少年侵感事多忽聞君末疾轉益我沉疴家
運衰如此朝恩重若何勿將身試藥時世少醫和
食新吾自幸屈指又三年偕隱原初約當歸那問天婢
牽蘿𥙷屋奴縛草爲船慙愧分甘意寬心及目前(大兒身後)
(多官逋弟許分結茅之資以慰余懷)
重陽後一日季方兄招同諸兄弟龍尾登高
罛船昨夢隔漁洋梲杖相擕又故鄉海蜃浮空呈寶刹
石龍渡水得殘岡嘉禾野潤初收雨綠樹村濃未剪霜
愛惜眼光留足力年年來此作重陽
題龍尾山僧舍
龍形蜿蜒三四里𧺫伏脽尻露顛趾秦鞭怒爾屹不移
鑿斷其腰曳其尾(龍腰俗傳秦始皇所鑿)何年一掉鱗甲摧蛻骨
化石凝堅肧山僧負土𥙷石縫長飬松竹從嬰孩駢靑
聳翠皈佛力鎮以精藍高岌岌鼉鳴鯨吼海外聞樵唱
漁謳月中入回首茫茫禹九州兹山奚啻一浮漚蘭單
合是疲牛路老矣猶能賦近遊(束廣微近遊賦駕蘭單之疲牛)
朱乾若輓詩二章
名高無顯晦業富有淵源家自傳閩學身嘗到孔門(兄系)
(出紫陽曾設教於衍聖公家)荒榛誰與闢碩果幸猶存豈意龍蛇厄
頻傷好弟昆(與三子懷兩兄十年來先後俱卞世故云)
白頭歸已晩索莫感離羣昨歲猶過我今朝又哭君恍
疑神理接不謂死生分孰是辭無愧來題有道墳
衎齋惠香櫞戲答二絶句
磊落筠籠五十枚淸香分供佛前來敢同賣菜還求益
待覓根株自接栽
也擬階前種一枝老人作計太迂遲心知證果非難事
眼見開花是幾時
偶過雨梧齋看菊別後得二十韻寄主人楊致
軒
貧家無菊看一棹訪城隈且喜經霜在非關冐雨來秋
光如我待病眼爲渠開百本紛成列千頭疊作堆枝枝
疑竝蒂朵朵儼重臺倚頼扶身竹因依帶土苔淺深微
别色高下悉呈材凉蝶窺簾度慵蜂拂檻回差堪登瓦
缶直可勸金罍花及兼旬賞根須隔歲培相逢雖解后
臨別尚徘徊預作東籬計分苗手自栽
訪陳侍御梅溪郊外新居二首
見說新居好幽尋不待招年豐禾被坂潦退水平橋改
路侵桑柘爲鄰傍緯蕭凉風吹白帢來問郭西樵
海氣孤村外秋聲万木間名方高洛社夢不點朝班閱
世隨流水安身比太山傲他軒冕貴投老遂長閒
座主宗伯許公再邀楊晚研陳宋齋梅溪及余
爲五老之會席上分賦二章時立冬後四日
又作名園三日留欵門人各有扁舟宵能縱酒晨還醉
晴便登山雨即休且喜大家添一歲未應高興減前遊
黃花已老丹楓嫩斟酌初冬勝晚秋
勿論雪北與香南谷水東西亦有庵行處人言星聚五
序來吾忝齒居三緇黃世外關存没(是遠上人仍入坐南山張道士已下)
(世)風月尊前助笑談錯料詩成如噉蔗後來居上得無
慙(晩研梅溪兩家令子俱從遊詩又先成故戲云)
牆根冬菊
直自陳荄發何煩客土移近根除螙葉&KR1573;草出卑枝點
綴荒蕪徑支撐缺壞籬栽培初少力敢怨作花遲
禾稼初收野眺作
窮鄉十年九旱潦嘉種歉㱂蕃庶草秋來雨幸不成災
安慰人情眼前好溪南𥝧稏百頃田縱橫蚱蜢飛連天
黃雲捲盡霜野闊放眼直到南山邊新舂家家催相杵
倚杖閒聽鄰叟語偶然村社飽雞豚久矣官倉肥雀鼠
題杜集後二首
此老原非諫爭姿許身稷契復奚疑可憐官馬還官後
徒步歸猶號拾遺
漂泊西南且未還幾曾蒿目委時艱三重茅底牀牀漏
突兀胸中屋万間
讀莊子内篇八首
世人耳目隘直與蜩鳩鄰焉知天地間乃有鵬與鯤小
窺大不盡大視小不倫吾遊非彼適彼笑非吾聞
彼此一是非有一斯有万於中強分别間不能以寸齊
之以不齊兩俱置勿問方將與物化何有乎物論
其意在詆儒其說乃近仙其源發乎老其漸流爲禪飬
生徒飬形木宼膏自煎是形無不盡薪盡而火傳
死生非二理出入同一機人皆有故鄉弱喪昏不知千
載旦暮遇淵明悟其微南山舊宅在逆旅終當歸
生本玩世人初未忘用世觀其審出處亦重君臣義用
世必以言忠言或取戾所以遁天刑寧甘爲世棄
人人兩其足恥與兀者徒向非德内充有足不啻無外
形而形全内神而神腴形神兩皆寓是謂内外符
讀書自得師深淺隨所到當其快領會何異朝聞道勞
生佚以老反覆覺語妙妙處老方知毋輕示年少
耆欲必有開聰明出乎鑿自從渾沌死天下無純樸帝
王遞相嬗泰氏不可作世運日趨澆滔滔繄誰覺
十一月初七夜紀事
未年建子月村舍宵喧豗老夫衣服冠𧺫坐中心摧女
媧石破碎猛雨噴空來風勢助覤覤電光走焞焞孤陽
五陰下匕鬯吁可哀復其見天心奮地乃出雷我欲祝
雷公馳聲徧九垓毋徒震百里&KR0658;&KR0658;驚童孩又欲禱風
伯非時掃氛霾明兩日重光天門詄蕩開五行有常變
數以反覆推孰者主張是瑞或生於灾世運視斡旋人
情仰昭回露生亦何事蟄戸行復培
庭卉具萎手除枯莖
條蔓天生弱况兼冰霰加過時多悴物經眼即空華芒
刺除三逕蒸薪共一車但看枯穢盡何種不萌芽
兒建歸櫬權厝西阡
自得淮南信輀歸報有期遠慙嬴博葬近慰首丘思魂
魄孫隨祖冰霜父哭兒一號臯某復望絶倚門時
閱邸報北直學使交替有人知德尹歸期不遠
矣作詩志喜四首
冬來日日望廻輪邸報遥傳信漸眞客病也應資藥餌
長途未可恃精神官隨年限纔經臘(弟於去冬赴任及是僅滿一年)農
告歸期正及春勞動里中羊酒賀一家遂有兩閒人(王介)
(甫詩有豈容家有兩閒人之句故云)
舊莊喬木蔭茅茨六十餘年黍一炊丱角光陰雙髩改
釣遊蹤跡兩心知交頭對倚花前杖歛手閒看劫外棋
見說漢廷偏愛老申公免病故遲遲
盛事依稀記玉堂後先出入總恩光魚潛樂莫如同
隊雁序歸仍不亂行忍便析居違丙舍尚煩刻碣表瀧
岡經耡績火原家法相戒兒孫勿去鄕
長虞晩節相從少豈料歸期不約同(弟今年六十四與余引疾之歲恰同)
架有圖書延客座堂無絲竹變鄉風桑榆賸飽溫暾味
梨棗粗收長飬功校勝蘇家好兄弟對牀來作白頭翁
蠟梅宋以前未有賦者東坡山谷后山少游始
見於吟詠率皆古體而不入律王平甫陸務觀
尤延之楊誠齋各有五七言律詩方虚谷瀛奎
律髓選附梅花類中雪窗披覽頗不愜意適友
人折贈此花信手拈筆非敢與前賢較工拙也
閱盡嘉平臘來爲最晚芳冰心含淺紫雪瓣吐嬌黃後
菊偏同色先梅別有香百花多釀蜜容爾占蜂房
過德尹城中新居十二韻
再得歸田一紙書喜於身自挂冠初城隅别僦三間屋
戶外高懸四望車飽閱官情知進退好還天道任盈虚
豈惟太息傳供帳頗覺讙聲動里閭應接稍防生客擾
往來寧慮舊交疎嚢衣事偶同王吉襆被人應諒魏舒
世上名皆身以外曆頭冬是歲之餘巢成古樹寒依鵲
檻俯淸池夕數魚膝下諸雛看漸長燈前二老笑相於
小時至性君猶在病𧺫精神我不如良夜且爲無事飲
明年仍擬故林居園廬早晩梅花發已遣家童預掃除
雪後次東坡韻二首
繞屋聞聲已散鴉到門無逕可停車雲端海日峰峰玉
畫裏山村樹樹花酒上衰顔聊遣興詩經白戰自成家
梁園賦客爭工拙未抵先生手一义
亦知天色朝來好不奈風威分外嚴笑指扊扅供㸑蠟
戲摶師虎作形鹽晴綿未拆猶鋪逕冰筍俄長欲墮檐
最是瓷盆先得氣蘭芽已放兩三尖
丙申二月雨雪連緜援筆排悶
廵檐倚杖步蹣&KR1552;村巷泥深欲出難二月風光三日雪
閏年天氣半春寒蟻浮竹葉杯常凍雀啅苔枝蕊未殘
好笑纖兒羣擲瓦不聞古井復生瀾
積翠樓古栢恭次座主宗伯公原韻二章
不知移植是何峯拔地今成夭矯龍左紐紋應儕老檜
後凋名許配高松霜柯蔭合烏呈瑞(長公立岩時官侍御)香葉年
深鹿絶蹤獨貫四時無改易自天雨露正濃濃
蒼髯翠甲映于思不染人間半點埃自倚孤根堅鐵石
對抽雙幹出樓臺陶家門外新栽桺王氏庭前手植槐
何似先生扶正直(少陵古栢行扶持自是神明力正直原因造化功)階庭成就
栢梁材
盆中鴛鴦梅戲次許東垞韻
兩般顔色接栽餘(香山詩樹接兩般花)磁斗交花密復疎秦虢一
門承寵日尹邢雙美入宮初淡粧濃抹休相妬傅粉施
丹恐不如未免孤山高士笑笑他倚市又充廬
蚍蜉
大盗盗魯藏小盗盗墓木蚍蜉肯自量蜂蠆反余毒本
根葛藟庇保已分良足此外何不容坦而示之腹
二月杪偕諸兄弟西阡看梅集句
安得健步移遠梅健如黃犢走復來春花不愁不爛漫
只恐花盡老相催(集杜)
又一首
兩岸山花似雪開(劉夢得)一杯一杯復一杯(李太白)勸君更
盡一杯酒(王摩詰)二月已破三月來(杜子美)
三月三日塘西卓氏園看梅
兩月春苦寒閉門雨雪中名園一昔到天氣初和融徐
步盡深榛窅然苔逕通中有古梅樹閱人自兒童(余年十三)
(匹時讀書西水曾遊此園今五十餘年矣)花開子孫枝樹亦成老翁不知幾
易主孤幹如焦銅良辰與我期噴雪當晴空淸香襲襟
𬒮澹若松下風夕陽墮林西纖月張虚弓慙將塵土足
移入笙歌叢(是夕沈氏叔姪置酒演劇故云)
雨後玉蘭未殘適德尹自武原歸再飲其下此
樹弟手植者
不負春來約新晴果到家手栽當檻樹眼見出牆花比
雪偏能豔(韋蘇州詩淸詩舞豔雪)如瑜不掩瑕兩翁心竊喜何啻
茁蘭芽(雨點着花瓣俱成黑斑故有第六句)
馬衎齋筮易得漸二爻既以名其居復繪小影
坐磐石旁竹垞老人舊書于磐二字今以圖來
索題附綴數語義盡於卦無取旁求也
離于干即于磐𧺫居無時惟石之安止以爲㢲兮木因
乎山于陵于陸兮抑豈鴻之所難
三年前手植牡丹閏月始花吟成八韻
爛漫三年約參差五尺叢稍遲因閏月最後領春工密
葉深流翠狂苞怒發紅扶頭香與力登頰酒無功日出
光相射煙含態轉融憐渠風雨後慰我寂寥中臺榭移
難定笙歌賞易終不如離色界長伴白頭翁
大雨枕上作
雷雨軒窗動孤燈耿夜深老人渾不寐大有惜花心
閏三月十一日拙宜園牡丹之期時晚研將赴
密雲城工兼以送別四首
臨事從容意於君見一斑開園仍郭内置酒且花間世
已艱希古天應未許閒寧聞白賓客垂老出香山
不道桑麻社中間有路岐幾時重會合此别各衰遲官
罷貧誰諒身存病敢辭隨翁心似鐵難得好男兒(車坡送子)
(由北使詩隨翁萬里心如鐵自注猶子遲也今令子次也侍行故及之)
草野聞朝議籌邊事不同鑿山甌脫外設險塞垣中路
指屯雲戍城連避暑宮河湟方用武勝策轉漕功
林下抛雙屐風前换短衣重爲遠行役只望蚤旋歸王
事程期廹京華故舊稀莫令招隱地歲晚寸心違
腰痛自嘲
平生恥折腰疆直詭自訟謂從解組後帶眼稍寬縱寧
知患苦纏百衲鬭一縫向來所受病及是方覺痛(飬生論以)
(覺痛之日爲受病之始也)欠伸兩不遂轉側需僕從抓搔性復慵摩
拊亦安用可憐血肉軀猥與蟣蝨共人間十万貫騎鶴
嫌腰重痛定吾有時身輕行試鳳(東坡詩身輕可試雲間鳳)
苦雨歎
十日五日雨脚稠皇天害物肯待秋(左傳秋無苦雨服虔注云害物之雨)
(民所苦)野花委地不如草林鵲置巢全爲鳩雌蛺蝶飛何
處去官蝦蟇呌無時休南山朝隮東海溢一老書空方
坐愁
海塘歎
沙崩岸塌風駕潮潮頭勢與城爭高愚公移山或可障
精衛填石誠徒勞海若東來神鬼泣尾閭南泄魚龍逃
邑興大役官乏費行矣板築湏時操(力役之征紳士無得免者少陵云板)
(築不時操今日之謂歟)
𧖟麥歎
舄鹵之地成梢溝(水潄囓者爲梢溝出周禮注)傾都委貨爛不收村
姑尚以𧖟命月野老曾於麥望秋恤緯孰是織室者雜
耕吾亦農家流縣符蚤晚急夏稅何暇更爲百草憂(黃涪)
(翁云男女墮地衣食各有分齊安能蹙額爲百草憂春雨耶)
復愁四章
今年陰太盛四月雨尤狂渡口浮橋斷門前暴漲黃坐
看千頃没立致一村荒歎息昂頭麥抽芽比穗長(二麥垂熟)
(而未登芒穗中發芽長寸許目所未睹也)
頓遣蒸薪貴難教米價低溼炊煙冐瓦罷汲井封泥俗
累生誰免身謀老自迷藜床經月卧拄杖不輕擕
古井長防塌先廬且幸存沉沉移白日耿耿向黃昏螘
穴乘甎縫蝸涎上漏㾗此中無客到何用掩蓬門
箕畢占頻驗庚壬候總非鄰雞鳴不已梁燕乳相依賦
肯憐蛙瘦人方羡鼠肥樂郊何處所舍此我安歸
敬業堂詩集卷四十五
