敬業堂詩集卷五
海寧查愼行悔餘
踰淮集(起甲子四月盡一年)
甲子夏遊學京師始渡淮而北客有賦涉淮以壯
余行色者敬謝之曰君不聞橘踰淮且化爲枳乎
余方虞余之失其橘性而與枳爲類也
歸自江右隨有燕山之行示别家人
南北勞勞但可嗤流光瞥過少年時祇緣累世留門戶
那得此生無别離斗酒且禁連夕醉長箋難和送春詞
勿論向後愁深淺巳覺燈前髩有絲
錫山舟次遇外舅陸射山先生自淮南歸
落帆當溆浦曲岸轉拏音巳感骨肉語兼傷去住心斷
雲晴出岫老鶴暮歸林莫作俱飄泊翁今白髮深
過二瞻兄維揚寓齋兄有贈行詩次韻詶别
征衫初換且停橈一日江程兩信潮欲去郵亭塵滚滚
乍來岐路馬蕭蕭詩文價定人爭購書畫船輕客待邀
劈紙風流看好在綠楊回首記紅橋
雨發宿遷
苦被林鳩喚雨多北風獵獵渡黃河不辭滑路衝泥去
且免驚沙刮面過一騎鰣魚仍入貢十年瓠子尚聞歌
饑荒接壌人方說愁見城南豕涉波
郯城道中
蹇驢三四驛平野入飛沙白日孤城閉淸沂一道斜井
疆郯子國風物魯人家漸與淮南異村村枳棘花
沂州送錢玉友往新城
又作殊方别春衫客泪收但須眠食健莫話短長愁鄕
夢經𧖟月人情望麥秋黃雲天四合何處辨靑州
伴城旅店次徐子大壁間韻
淺草平陂極望通客程漸入亂山中坐消髀肉全無爲
貧檢詩&KR0809;幸未空沙磧凉生蕎麥雨茅檐香過棗花風
却愁長日行難到又指斜陽一抺紅
齊河
關城餘覇氣雞犬入齊風山豁平沙外天低小縣東魚
鹽知俗古豚酒祝年豐别有雄繁意休誇管晏功
晚抵晏城次壁間韻
目力窮邊酒旆生熟梅天愛偶然晴高樓吹角風無賴
壞壁留詩客有情紅日忽沈烟起處白楊長逓雨來聲
萬山回首如屏障一片平蕪接晏城
渡蘆溝橋
草草漁梁枕水邊石湖詩裏想當年誰教甃石通南北
鐵軸銀蹄一例穿(金史章宗明昌元年始建蘆溝石橋)
京師中元詞二首
萬柄紅燈褁綠紗亭亭輕蓋受風斜滿城荷葉高錢價
不數中原洗手花
銅盤小拍坐張燈手指城東滿月升從此夜遊涼似水
漸無人賣擔頭冰
憫農詩和朱恒齋比部
豳風本王業稼穡知艱難立政務明農化理自古然我
從田間來疾苦粗能言請陳東南事約略得其端初冬
下菽麥深溝及春前根株載培護益使土力堅麥黃未
及秋晚𧖟又催眠祈晴三四月雨水翻連綿針水分稻
秧襏襫行耨田時方仰膏雨杲杲恒當天炎威一熏灼
泥淖同熬煎委身沸湯中辛苦少所便好風槐柳下欲
往不暫閒老穉亦靡寧桔橰遠吸川或防霧損花又恐
蟲傷根半年壠畝畔力竭心亦殫如此冀西成食報理
或存但令畝一鍾歲事幸告竣私租入富室公稅輸縣
官所餘尚無幾未足償勤拳况逄水旱加往往多顚連
迯亡等無地芻牧肻見憐高位有仁人垂聽宜惻焉所
以古大臣農事恒惓惓流移進圖繪咨儆陳風愆有時
亟施賑詔旨輙擅專有時撫瘡痍逋賦請悉蠲不上封
禪書不獻羽獵篇乾坤生生機君相撡微權一念苟憫
䘏惠風自遐宣矧今天子聖綏邦必豐年
將有西山之遊次謝方山員外見貽原韻
勞生莽莽咲塵機又向燕臺換裌衣出郭人如秋澹蕩
入山天愛雨霏微閒拖竹杖尋詩瘦賤買村醪覓伴稀
嬴得謝家新句好澹忘隨處領淸暉
松林寺
含烟含露一梢梢花果禪扉鎖合牢野鳥不知園有禁
隔墻啣出𬗋蒲桃
晚抵退谷與大司空朱右君先生露坐啜泉
晚色秋光帶遠坰眼明初喜見凉螢洑流噴石渾疑雨
老樹交陰合有亭照影豈能忘盥潄出山誰復辨淸泠
閒僧尚記曾來客一縷茶烟話酒醒(公不到西山二十八年矣老僧猶能)
(說舊遊時事)
宿隆教寺僧房
最愛階墀細雨中瓦盆高下列芳叢白花紅子皆秋意
斟酌西窗一夜風
從水盡頭步上五花寺閣
數折溪橋接水源亂鴉高樹又村前路危磵阻千重石
山偪窗開一面天佛界偶來宜白晝帝城難辨是蒼烟
留詩莫作匆匆去勝境吾將借榻眠
臥佛寺
古寺無僧佛倚墻臥聽蝙蝠掠空廊晚來光景尤蕭瑟
葉葉西風戰白楊
金章宗手植松在夀安山西嶺上
夀安山頭一老松從下仰視靑童童羽衣仙人擁蓋立
柄短却作傴僂容我思躡屩苦無伴范老(性華)興到許
我從婆娑初自枝亞入中乃可置一畝宫四傍四枝分
四面側理横出交蓬鬆東西南北不相顧意到各自成
虬龍中間大枝裘挈領高勢一攬收羣雄其㫄峭壁截
牙角直下千尺方藏鋒蒼髯翠尾掉空際蜿蜒飲澗天
投虹千山萬山似搖動鱗甲未歛雲濛濛須臾夕陽轉
西麓脇下畟畟生微風一聲老鶴忽飛出竽籟散入隣
菴鐘老僧指似時代古手植傳自金章宗是時朔南罷
兵革貢使一一舟車通明昌泰和號極治擊毬詐馬習
俗同近郊亭館恣遊宴逐獸不入深榛叢遺山野史有
深意國亡事去忍更攻孤臣飲泣記舊恨肻畏後世譏
不公洗粧樓空春月白射柳圃廢秋花紅一朝故物獨
留此鬱鬱幸自蟠蒼穹爾來四百四十載坐閱桑海如
飄蓬輪囷差堪伍社櫟瀟灑猶足驕秦封君不見報國
門前數株樹托根悔落塵埃中
碧雲寺後一山皆内監葬域中有豐碑二統刻
魏忠賢里居官爵甚詳守僧云忠賢自爲生壙
本朝初年忠賢名下葬其衣冠於此恨無有力
者掊其石也
碧雲臺殿倚雲端香火旛幢屬内官一代賢奸靑史定
兩朝黨籍白碑殘松杉暮雨鴞音革羊馬秋風石骨寒
却咲山靈無藉在猶容厠鬼瘞衣冠
冐雨至香山晚宿來靑軒
曲磴初從鳥道攀短墻東面抱灣環九重城闕微茫外
一氣風雲吐納間暝色浮鐘來别寺秋聲分雨過前山
紅塵那許高千尺任放層軒擁翠鬟
同吳六皆陳叔毅湯西厓宿摩訶菴
禪榻吹燈睡不成棲烏枝上已三更紙窗一面朦朧月
只道秋聲是雨聲
白鸚鵡次魏環極先生原韻
古有雕籠戒今看負質竒縞衣窗外月白雪隴頭枝太
潔從人忌能言被俗疑商山留羽翼皓首托風期(原詩有秋)
(陰高漠漠是爾入林期之句蓋公歸志已决矣)
重陽前六日同翁元音彭椒嵓錢玉友朱遠度
吳六皆陳允大叔毅沈客子湯西崖談未菴家
荆州聲山小集分韻
靑袍紅燭影相銜劈紙心情故不凡柿葉庭空聞朔雁
蘆花水淺夢南帆探驪有客曾驚座歸燕無詩亦畏䜛
開口勿輕談世事尊前除飲便須緘
過顧培園編修新寓
不遣輕塵點鬢華斯人直比玉無瑕蜘蛛屋角垂垂露
蟋蟀階除豔豔花半枕茶烟淸畫閣一窗香篆煖文紗
從今唱和貪多暇底用題詩苦憶家
九日讌朱大司空花莊次韻
漠漠秋蕪一望開驚心節物帝城隈閒招南國騎驢客
來上西風戲馬臺人與黃花同白社鳥隨紅葉下蒼苔
六年此度天南北(巳未在荆州庚申在銅仁辛酉在責陽壬戌在蕪湖癸亥在西湖)惆
悵名園又舉杯
送六皆歸杭並寄章豈績馮文子嚴定隅二首
風急駞鳴沙外村轉蓬何意復歸根多時白髮思遊子
依舊靑衫出國門光範三書原失策渭城一曲最銷魂
買田只合山莊住珍重天涯贈别言
黃葉黃花媚晩晴酒旗茅店一程程稍嫌壓鬢邊沙重
不礙衝寒布被輕夢短賸留他夜話計偕稀上故人名
得歸我亦抽鞭去忍向桑乾聽雁聲
嚴矱菴侍御招同惠研溪吳天章王咸中王孟
榖朱西畯喬無功陳叔毅湯西崖小集即席分
賦
相逄塵坱中交臂面不熟雅人著懷抱有如瞳在目侍
御鄕國賢未見意久屬司閽戒勿拒徑造少躑躅一月
三過從看到秋殘菊長安多讌會熱客後先續長揖容
吾曹情深感君獨紅豆致蕭淡河東才屈曲石隖光走
珠漢陽璞藏玉髯陳好儀表大喬絶谿谷小朱及瘦湯
秀發秋眉綠厠我數子間傭保坐擊筑淋漓取盡興豪
爽一破俗逃觴或竟去下榻或信宿戲具雜博簺古音
披簡牘狂言醒不禁好句互傳讀坐令布衣交放誕惟
所欲甘從平原遊不學步兵哭吾生莾無涯疲躎信兩
足玉川洛城居并少數間屋未能逃空虛時復累口腹
所嗟才地劣徑路故窄趗諸君湖海士相輳適如輻倘
不鄙迂疎前期幸交勖
與研谿别後叠前韻寄之
我從湯子交耳君名巳熟初來長安城欲見塵眯目名
園一杯酒邂逅情未屬(余識研溪於趙恒夫農部席上)別時蓮蕊紅懷
刺久蹢躅忽忽秋向老花期過黃菊晚赴嚴公招名流
趾相續森然授几席後至惟爾獨衆中造膝談稍稍致
欵曲湯言不我欺伊人果如玉似從坡陁遊迤邐入崖
谷松篁幽徑轉照我鬚鬢綠石潤歛雲霞泉淸作琴筑
對之浮氣盡亟取藥吾俗曲尺移木床醉留同一宿男
兒屬有才未了三千牘買田歸可種買書行可讀委身
俛仰中初念固不欲况當搖落候有痛忍輕哭涼燈一
穗花夜半開未足淅瀝風洒窗淋浪雨鳴屋明朝門外
路泥淖驢沒腹連鞍共君出寸步苦局趗紛紛疾走兒
馬騁車脫輻即此愼所之久要互相勖
汪東川宮贊屬題秋林讀書圖時汪給假將歸
似曾依樣買林臯只愛攤書不蓋茅幹老從添鴉點葉
影疎初見鵲成巢好風開卷聲相逓古墨分香手借抄
怪得先生官况懶畫中光景十年抛
送大司寇魏環極先生予告還蔚州二首
曳履星辰二十年尚書襆被故蕭然勇能自斷天難奪
淸畏人知世巳傳白社竟成娛老地黃金不貯買山錢
閒雲一片秋寥廓何限風光倚杖前
嶽嶽寒松表御書(寒松堂公臨行時御書賜額也)新堂歸到好懸
車身名似此眞無媿進退何人綽有餘報國文章傳後
起(謂無僞中翰)立朝風骨想當初不因祖帳東門道太息方
煩比二疏
送陸蓬叟之井陘
不道西遊爾許難万峰高下渡桑乾亂鴉雪緊荒程暮
叢雁天低斷角寒燕市莫尋當日伴并州且作故鄕看
到時尺素煩馳寄及與梅花報歲闌
叔毅見示初度述懷詩有感而作
與君世好幼同里其室則邇其人遐年踰三十未識面
各被衣食驅天涯余顔顦顇變黑瘦攬鏡未免頻咨嗟
子髯毿&KR4654;長一尺瀟洒亦復沾塵沙燕山此來忽交臂
相視莫逆心靡他衝風冐雨屢相過朗吟狂咲聲讙譁
行時肩從坐齒序愛比兄弟豈有加一朝顧我歘不樂
刺眼怕看重陽花(叔毅生辰在九月九日)新詩一篇把似我音調
慘裂如秋笳對之思苦難卒讀冰雪入口冷戰牙看君
烱烱具至性母喪未闋衣仍麻泪痕往往在枕席臯魚
岐路憐京華憶余浪跡走絶徼未夏四月初辭家先君
下世纔一載面目赧汗逄人遮平生粗知奉禮教豈敢
自外傷芸瓜至今肝腸抱至痛視息母乃同豚豭歸田
但祈免溝壑此願易給原非奢天於我軰胡獨忍故令
具體蒙疵瑕子今襟期頗澹漠西溪片瓦已可賖塵埃
洞澒一回首便欲策蹇乘柴車幾時眞約結隣去對門
老樹枝槎枒
研溪索題紅豆齋詩冊二首
東田西澗勢相參此本如今恰有三一點丹砂非俗物
居然鼎足占江南(吳中紅豆三本一在拂水山莊一在王奉嘗東田一在靑溪堂即研溪近)
(居也)
薄遊久欠買山資齋笏初安負一枝但使主人長閉戸
樹名何取號相思
題惠研谿崢嶸集次汪蛟門原韻三首
不成吟上𬗋薇亭翡翠琉璃并作屏一事比渠差較勝
自編佳句付樵靑
紕縵論才本不多詩家勁敵許誰過不須綽板尊前度
搖膝聽君喚奈何
硯齋吟吻暖生春推爾堯峰步後塵賴是老元偷格律
知音此外斷無人(每被老元偷格律樂天語也蛟門舉似研谿故借作轉語)
燕臺雜興次學正劉雨峯原韻十首
九關王氣鬱千秋如此風光蕩客愁東路雲垂遼海闊
北條山勒太行收天蟠宫闕瞻螭尾地擁塵沙散馬頭
老柳不禁吹笛意夕陽疎影傍高樓
千古荆丹事最竒誰教秦騎竟橫馳漁陽鼓動天方醉
督亢圖窮悔已遲他日酒徒猶擊筑向來博道抵爭棋
無聊尚有酣歌會不似東方但苦饑
北史流傳樂未央上都幾處闢毬場幕南地空聞傳箭
花外樓高見洗粧紫色蛙聲雄八族烏衣馬糞关諸王
分明裂帛湖邊月及照三朝舉國狂
十三陵古隔巖關往事低摧父老顔黃鳥哀歌經國恤
紅巾新籍點朝班金戈運啟驅除會玉匣書留想像間
斫却冬靑人盡識祾恩羊虎尚斑斑
直放江湖日夜東異時黨論比狂風淸流禍起名賢盡
甘露謀疎國運終一紙興亡看覆鹿千年灰劫付冥鴻
時平翻幸吾生晚不見郊原戰血紅
班馬文從一代編世家人物數華顚藏書巳獻言何諱
焚藁無期客問年莫道汗靑從蠧蝕好憑頭白寫𧖟眠
諸公衮衮皆才彦珍重須教信史傳
帳殿崔嵬令閴寥凱歌連歲奏鉦鐃雲深雁路朝盤馬
雪點狐裘夜射雕都護玉門關不設將軍銅柱界重標
職方别載魚龍國咲指烽烟薄海銷
恩波一夕滿江湖下詔蠲租例久無忽見黥黎成感涕
始知草野愛微軀龍船旗鼓三江戌馬鐙雲霞五岳圖
盡道登封儀注古秦松容易比貞符
朱門棨戟列東華金谷筵開辦咄嗟雪甕分漿嗤榾柮
霜刀剪韭妬萌芽歌喉欲斷從絃續舞䄂能長聽客誇
嬴得狂生無藉在欲捻書籍問東家
百分一棹過觥船何限關河載酒前投筆生涯經絶域
定巢歸計失驚絃縦橫野馬群飛路跋扈風筝一綫天
曾是征南舊賓客摩挲髀肉也澘然
冬日張園雅集同姜西𬈑彭椒嵓顧九恒惠研
谿錢玉友魏禹平蔣聿修王孟穀張漢瞻汪㝢
昭陳叔毅湯西厓馮文子談震方家荆州聲山
限韵
丈夫置身非廟廊便合食力勤耕桑誰教鹵莽走京洛
去住兩策無一長天公似憐太坎壈一事獨許平生償
招呼朋好作痛飲逸足快脫籠頭韁城南小莊如畫裏
樹頭一扇風旗張忽從空曠入叢薄積雪寒峭屏山傍
籬根涸池受落葉窗面破紙穿斜陽圍爐坐密氣漸煖
稍覺冬律回春光大柈蒸菜芼薑辣滿甕印酒開泥香
蒲蔔巳充筵上果但見枯蔓牽隣墻初拈險韵鬥傑句
旋徵雅令搜枯腸須臾耳熱更豪劇角逐兩兩争低昂
傍人却問何所樂我亦自咲狂夫狂三年隻身走万里
絲路裊裊衝蠻鄕豈無釣藤(蠻中酒名)拚獨酌意緒冷淡難
禁當翻身勇决作歸計又被饑餓驅遊&KR1149;别人騎馬我
徒步鎩羽無分追高翔行藏眼底但如許有意排遣終
悲涼風流見賞古不乏跌蕩愼勿矜辭章明朝定傳好
事口指點此地成驩場安知酒徒穨放意不欲與世衡
鋒鋩城頭鴉啼客盡散獨立四顧神蒼茫
與張漢瞻次侯大年韻
竹垞今名家從君賞文格每逄最佳處輙爲浮大白自
抱萬卷書羞隨五侯客飬親冀一第歲月去巳積變體
爲時文頻遭按劒斥皇天老眼暗才地每相厄何妨掃
蛾眉稍稍傅粉澤肻違静者性彼好此不易
送少詹王阮亭先生祭告南海
祝融南都水環滙赤龍渴飲九州外扶桑日枝万丈高
吞吐晨昏變明晦颶風磨旋鱟帆片蜑雨珠沈蛟室琲
幻呈綵縷現蜃樓淡入蒼烟失鰲背不知靈封畫何境
禹鼎無從辨疆界元和一老去作碑廟貌千秋遂稱最
茫茫元氣收不盡好手何人復堪代康熙甲子帝東
得從京國數追隨眞愛山薑一卷詩佳處不嫌千遍讀
識君翻恨十年遲古人可作心相許同調無多論稍卑
便欲借抄煩乞予手彈紅燭寫烏絲
小除夜椒嵓招同沈韓錫陳叔毅談未菴家聲
山集王巖士樞部齋限韻
蠟燈垂燼夜厭厭寒薄重裘雪滿簾得路才華同軰少
(椒嵓刻管瑜集初成)畏人心跡擇交嚴座中放論歸長悔醉裏題
詩醒自嫌等是關山牢落意年年馬齒路傍添
次椒嵓寒夜書感見示原韻
多生積習未全除烏有何勞問子虛四壁燈明孤影外
一官霜偪二毛初也知作客年年慣若論謀身種種疎
比似無家還較勝叩門連夜得兒書
除夕飲許時菴先生寓齋二首
南衝烟瘴北風沙每到殘宵輙憶家土銼光陰飛石火
瓦盆消息候梅花百&KR1152;濁酒澆愁緩一杵疎鐘警夢賖
草草行藏十年事寒鐙影裏又京華
小閣圍爐薄雪侵坐移宫漏夜方深最憐入座聞吳語
轉遣思鄕動越吟射虎殘年留想像亡羊岐路判升沈
對床未易論前事倚賴鳴雞激壯心
敬業堂詩集卷五
