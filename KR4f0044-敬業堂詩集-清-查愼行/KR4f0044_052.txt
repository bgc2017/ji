敬業堂詩續集卷二
海寧查愼行悔餘
澷與集下(起辛丑正月盡壬寅十二月)
辛丑元日用數目字口占八句
吾生七秩又加二五老今爲最老夫(同宗五人之會余年居長)兄弟
四人三並宅兒孫八輩半將雛從歸田後九年矣自反
胸中一事無幸戴堯天逢再閏龍飛六十效嵩呼
題女史陳書畫松
蒼顏白甲之而拏攫振五鬛兮三針瀉長風兮一壑人
稱矯矯之龍自比亭亭之鶴噫世無張璪與畢宏乃令
閨中女士爲汝填丹靑
八日立春德尹招同諸弟小飲
纔過人日恰逢春隔宿招邀及令辰臘雪消檐呈獸瓦
凍醪吹琖起魚鱗追驩夢忽踰三載(榆村季方兩兄歿於戊戌之冬此會)
(久疎矣)鬥健天猶賸五人一事能無嗤過分華燈不稱在
家貧(時潤木自洛中寄燈至)
驚蟄前二日偕寒中德尹西阡探梅
夜聞枕底殷殷雷曉約酒伴尋春來流雲欲釀社翁雨
驚蟄尚慳人日梅南枝北枝渾未動一朵兩朵俄先開
婆娑其下索共笑頭白更何煩汝催
後七日曾三弟招同諸弟再過西阡看梅歸飲
其齋中續成一首
耀眼千頭與萬頭十分可有一分留但逢酒熟邀同醉
不遣花開悵獨游老至幾曾辜節物頻來直爲近松楸
杖端攜得苔枝去趁取燈前爛漫酬
雨中得川法師攜新詩見示兼謀及卓庵地因
次東林講席韻贈之
唫興吾全减煩師爲鼓宮病堅持戒力閒得念經功有
路宜防滑無塵可礙空一瓶兼一缽萬事付痴聾
春寒
臘雪兼春雪春寒甚臘寒池冰開復結野服裌如單啓
戶憐羣蟄移盆誤蚤蘭靜中諳物變應得後時看
■月十二日喜得曾孫長齡詩以志之二首
昔作京華客曾傳孟浪言(數年前友人至京師傳余已得曾孫及接家信乃曾孫女)
也十年留望眼今日慰衰門所幸男非女誰爲祖抱孫
同堂湯餅會老淚暗添痕(傷大兒也)
鬚髩何須鑷孫枝又茁庭渾忘吾短景且祝汝長齡仍
世慙黃甲他年免白丁(方岳石孫受命詩得免白丁奚啻足)留傳窮事業
十葉有專經(予家自大理公而下衣冠凡十世矣)
黃梅無雨嘆
舍南舍北單鳩鳴入梅入時一月晴蘊隆蟲蟲地欲裂
日出杲杲天無情人間只有爲農苦天且不憐誰恤汝
踏車時節亟催科敲朴聲中泪成雨(吳郡志吳人以芒種日謂之入梅後)
(十五日謂之入時)
夏夜
星火乍明滅螢光入檻流近來渾少睡夏夜長於秋
久旱田禾多被蟲蝕鄰翁來告紀之以詩
氣嬴滋百螣(毛詩箋螟螣之屬四蟲盛陽氣嬴則生月令百螣時起是陽行而生陽盛則蟲起也)
旱魃爾何驕赤壤沙泉涸靑天野火燒憑誰祈好雨無
力救良苗亦有憂時意徒歌澷作謠
佛抱入泮名基德尹長子也
屬望無窮在員纔弟子充禮應加冠字年甫及成童弓
冶名家後門閭喜氣中向憐生校晚猶足慰而翁
立秋(閠六月十六日)
半年分節序兩月度炎曦天到凉生候人如病起時斬
藤蘇老樹引蔓上枯籬稍悟栽培理勞生未敢辭
遣悶五首
蕪荒十畝田活計聽兒輩老翁無外事灑掃此庭内庭
前手蒔花旱久仰一漑一漑力尚能求多非所逮
葵藿知傾陽牽牛故自匿秋來常早起及此好顏色引
蔓爾許長敷榮憐頃刻人生亦朝露乃復爲太息
布幔設多年與人拒炎威狂風忽吹裂屋角颺酒旗迨
兹暑將徂補綴聊撐支有情戀故物何必遽改爲
達道吾未能課孫比課子隔牆催上學初日漏窗紙雷
霆夜來過似鬭牀下螘惟有讀書聲琅然偏入耳
&KR0881;世已七旬勞形非一徑當時快意處衰退多成病吾
衰吾病宜壯健時豈更醫無奪胎法勿藥麤安命
禱雨辭
康熙歲辛丑閏厄六月杪五行火息水金氣鑠原燎號
萬性不齊可憐羣就燥焚如到松竹況乃灌漑草(毛詩傳童)
(梁非灌漑之草得水則病)薪醮等摧殘庖廚助煎煼井枯池亦竭是
處𨳩龜兆瓢飲且維艱腹枵詎易飽苗田溥斯害立作
棲苴槁民病思下泉吏才貪上考方徵晉陽絲肻藉琅
琊稻吾寧忍聽睹獨臥憂悄悄巷北走里巫門前來野
老紛然聚其族愁嘆際昏曉或云堯湯年七旱九水潦
周官列荒政六祝五曰禱村中有神社禋自唐宋肇曷
不往乞靈庶登稼穡寶杖藜隨伴出趁此星月皎敢辭
衣&KR0881;露翻覺沾溼好古廟散羣鴉荒庭無汛掃片香倉
卒炷覬徹星象表土偶了不聞吁嗟向晴昊天門詄蕩
蕩赤日仍杲杲感應理豈無祈年或宜早況聞兵猶火
旱實兵所召不見閩海疆熢烟接窮島出車當此際虎
旅正南討兩邦封壤連免幸輓輸擾平情易地校擇禍
此猶小歸各語兒孫家貧善自保世界苦人多豐年古
來少(結二句皆用唐人成語)
勘荒詞
稻根攣縮稻葉焦宿田稂莠方驕驕農夫告荒乞申愬
踏勘翻逢官長怒催科之吏晨下鄉田今如此何云荒
直須野無靑草木黃落始信天殃魃行虐
七月杪雨二首
亢旱經三月農占候畢箕田間苗槁後天上雨來時偏
漑雖無補爲災未可知(左傳自十月不雨至於五月不曰旱不爲災也昨聞邑令勘荒)
(而不報災故云)眼前瓢飲足相勸忍朝飢
用盡耕耘力云誰憫作勞老夫憂灌灌赤子訴嗷嗷直
怕禾無種(上)非關土不毛但看稊與稗得雨尚能高
聞制府滿鳧山同年恢復臺灣郡縣馳詩遙賀
五十韻
甌粵梯航路宗臣帶礪盟十年開大府萬里寄長城地
重綏猷遠天高伏莽淸鯨鯢安有截蛟鱷靜無驚近置
臺灣郡仍沿海上名荷蘭初窟穴日本繼兼幷古未通
中國今方列外瀛漳泉資扞禦羅鳳拓屯耕畝稅登諸
社郵籤紀十更官從遷轉便商視去來輕守土非憑險
浮家慣逐贏盛朝當遠馭小腆忽潛萌側聽妖氛起
懸知羽檄橫厥初傳警急其勢劇猙獰劫庫俄焚署搴
旗遂斫營羣呼烏易合嵎負虎難攖推赤虞懷毒蔵姦
慮沸羹黠雖同鼠竊貪或甚狼爭即事歸經略何顏敢
抗衡大都逋藪澤不異聚山棚幸可鞭箠及寧容癬疥
生撤烽宵拜疏傳箭曉提兵詎待師中命方專閫外征
廈門移玉帳浪島接金鉦風雨來馳驟雲雷動滿盈謀
猷元老壯紀律丈人貞勦撫宜兼用恩威在並行蠱應
周後甲巽必戒先庚銷鑠熇蒸氣宣揚赫濯聲熊羆供
臂指金石貫精誠遣將符分竹潛軍木渡&KR0902;登厓持赤
幟映水載靑旌餘勇收番舶前茅破啄評竟褫關白魄
那免夙沙烹束縛駢頭至枝梧一足&KR1698;乞降殊慘澹積
困失䞴趟立見屍填壑毋須觀築京搗巢腥滌蕩奏凱
日晴明鋒鏑兒童避壺漿父老迎别甄功罪吏招復版
圖氓六月戎車飭三秋賊壘平踰旬除猰㺄尅日掃欃
槍師貴神而速功惟斷乃成東漸敷聖澤南顧慰
皇情優詔便蕃錫殊恩委任榮墨縗煩視事華衮重
留卿坐握中台節歸彯上相纓雲臺星象列麟閣畫圖
呈公自修文德人皆賀武英誰操燕許筆好勒鼎鐘銘
重過靑芝山展座主徐公墓
再入靑芝路佳城四望開伏龍延地脈馴鹿護松栽兩
世恩加厚(公子大司空亦奉新綸予祭葬故云)千秋首重迴老餘門下士
知得幾回來
題武進楊笠乘孝廉詩卷二首
少陵上下古今意多在成都十一篇(杜集中戲爲六絶及解悶五首皆在)
(成都時作元𥙿之論詩三十章倣此)愛爾論詩續元後不曾餘瀋拾前賢
都序誰能重太沖賞奇兼恐乏司空還君行卷爲君嘆
可惜不逢潛采翁(謂竹垞也時楊以詩乞序故云)
題陳崑發九還圖
陳生示我九還圖丹靑妙絶神與俱鏡中有花水有月
湛湛之體如太虚三身一性塵無惹離相方能超般若
畫中看畫孰爲眞形外寓形多是假老夫好佛不希仙
著句殊非蠟腳禪觀色觀空空即色與生同證大羅天
沈仁山送菊
閒居愛重九斟酌吾誰與一棹赴嘉招對花兼命侶(重陽)
(前一日荷招飲)昨爲芳圃客今作柴籬主也擬續前遊臨觴愁
獨舉(時沈方止酒)
食蟹有感
稗是荒田稻民間敢告飢無腸憐若輩多足自能肥(抱朴)
(子無腸公子蟹也楊子一蟹郭索注云多足貌)
德尹梓樹橋新居落成詩四章
喜聞成室在斯朝淡水塘東第二橋(咸淳臨安志鹽官縣有淡塘即今水)
(塘也)義取去塵兼近市(易說卦疏爲白取其風吹去塵爲近市取其木生蕃盛)聲傳
伐木似遷喬粗營别墅三間足只隔西阡百步遙指點
小時遊釣處幾人白髮伴漁樵
同居同㸑原初志莫問陶庵與邵庵(用虞伯生兄弟事)宅買一
千鄰百萬(謂曾三芝田)山環東北戶西南吹來隔岸畦風好
汲處通泉井味甘我比斯干還善頌不生女子但生男
晨霏暮靄接氤氲邾魯聲從擊柝聞三里詎同千里遠
(子瞻與子由詩有不見便同千里遠之句)兩家初自一家分子孫賢必師吾
儉童僕頑須策以勤聽取王褒申後約力將灑掃代耕
耘
梓材自昔宜丹艧得地今堪里巷誇三徑垂成先補樹
十年作計勝栽花肻堂肻構情相屬爲瑟爲琴事豈賒
從此老兄長蓄眼莫教桐樹讓韓家(宋人稱韓子華兄弟爲桐樹韓家)
苐七孫生戲作洗兒詩
家門爲祖難辭老人世生男不厭多祝汝長成無别法
小名端合喚僧哥(歐陽永叔家小兒有名僧哥者一長老在坐戲謂曰公不重佛何取此名)
(公笑曰人家小兒要易長育往往借賤物爲小名如狗羊犬馬之類是也聞者絶倒)
題雙松晚翠樓圖爲毘陵莊仿鶴封君八十雙
壽
八十年前十八公當時手植今成龍畫師畫龍非畫松
墨光散作雲蓬蓬仙山如雲凡幾重雲開日出露兩峰
丈人卓立碩且豐天姥娟秀排芙容其下雙幹爭相䧺
蟠根厚地靈氣鍾茯苓雪白琥珀紅倒拔千尺摩蒼穹
樓居乃在翠蓋中何來巢鶴鳴向風此聲不與凡聲同
殷勤寄入瓊瑤宮(李義山畫松詩路入瓊瑤宮)
徐荼坪題拙集見寄四絶書來索和戲次原韻
詅癡符比和凝集(王伯厚云和凝有集百卷自鏤板行世此顏之推所謂詅癡符也)敢
望人傳入萟林土炭自慚殊少味可堪分啗與知音(用柳)
(子厚答崔黯書中意)
及記雲藍咏舊聯近從吳體得新篇玉溪才藻世無匹
降格如何擬下贒
年少楊郞有舅風句如彊敵體兼工(令甥楊笠乘亦有詩見寄)此心
相醉不在酒氣味淸于象鼻筩
一犂歸老傷時晚四海論交笑眼空輸爾得名三十載
頭今未白蚤稱翁
吞金唫爲烈婦葛曹氏作
之死以自誓義惟殉藁砧如松無改節匪石豈轉心萬
古有長暮千秋方自今誰編烈婦傳采我吞金唫
周柯雲以詩索酒戲畣之
白墮成烏有(用章子厚送酒事)靑蚨化子虚杯乾重九後罋臥
七旬餘(以上四句僕自謂)無酒誰酤我空函好報渠乞漿須在
酉(古語云太歲在酉乞漿得酒今逢儉歲似非其時)檢曆問何如
以潯酒一罇貽柯雲聞其有和詩三章而不具
寄意蓋嫌少也再作此調之
賣菜多求益爲君酌損之一罇供卯飲半醉聽晨炊得
隴宜知足將詩博解頤木瓜期永好投我勿遲遲
懷姪紹
聞汝攜妻&KR2478;辭親自北旋荒凉傳旅食(時山左荒旱)迢逓趁
租船野燒千林斷河冰十月堅可無書一紙安穩報殘
年
喜雪二首
雲氣低迷海氣昏窮陰連日暗孤村兒童起報夜來雪
九十九峰齊到門
家家茅舍㸑無烟何法商量捄目前鴉鵲啄泥蝗入地
好從來歲望豐年
再過當湖喜晤翁蘿軒
無事能相憶扁舟兩詣門秋田經夏暵冬日就春溫身
健長如此官貧且勿論别中安慰意各喜得曾孫
蘿軒屬題仗節渡海圖
浮山来自東海東合羅爲一羅羣峰中有仙人五色蝶
奉使遠赴蓬萊宮下視古珠崖浩浩積水空乘槎客星
天上落文光南射抒長虹飛飛報海神正直能感通神
之來兮蝶以告百匝旋繞官艨艟高桅枝亞榑桑紅前
驅蛟鱷逃魚龍坎男平展一泓水巽女順效三更風須
臾歘渡五百里自我往矣歸來同回頭却望九州外際
天一氣靑濛濛繪圖兼題詩詩好畫亦工爲君展畫揩
雙瞳蘧蘧形開栩栩中昔遊非夢怳如夢此境試叩蒙
莊翁
賑飢謠
官倉徵去粒粒珠兩斛米充一斛輸官倉發來半粞穀
一石纔舂五斗粟然穅襍秕煮淖糜役胥自飽民自飢
吁嗟乎眼前豈無樂國與樂土不如成羣去作倉中鼠
兀坐唫效香山體
聵者視惟明盲者聽必聰兩官互爲用缺陷相彌縫今
我殊不然眼暗耳復聾無聞亦無見兀坐成癡翁逝將
塞其兊母勦說雷同作詩以自箴庶免尚口窮
兩月來連送荆州季方兩兄及聲山姪葬感賦
吾宗衰已甚窀穸復連旬賸得扶藜手頻爲執紼人瞑
知䰟魄妥儉諒子孫貧幾點將乾淚偏傷後死神
潤木陞學士
初傳當換秩(京堂員缺弟方列名引見)隻日忽宣麻(唐制學士院於隻日宣麻)冷
署官仍達空囊俸稍加一門岐出處二老(謂余與德尹)借光
華人指東西屋多稱學士家
七十三唫(壬寅元日作)
白髮高堂咲語參滿巵春色進黃甘雞聲驚起兒時夢
五十年前二十三(夜夢先父母在堂兒孫羣奉觴上壽醒而追憶五十年前先安人見)
(背余時年纔二十三恰合詹義成語遂借用之)
憶在武英春殿裏五更冰雪趁朝參而今日宴猶高枕
花甲周來又十三(余年六十奉旨領武英書局)
送春簫鼓到城南詩被催成酒半酣此景回頭如昨日
年開八秩巳加三(已亥冬客南昌答李明府送春牛詩有硯田别有耕犂叟巳是年開八秩)
(時之句)
我咲山陰老學菴閒中往往好高談隔年甫乞宫祠祿
又嘆窮愁七十三(陸放翁年七十二再乞領宫祠其詩云七十人言自古稀我今過二未全)
(衰明年又作七十三唫則云髮無可白方爲老酒不能賖始是貧何前後自相戾也)
三杖篇(幷序)
癸巳夏將出都揆副相自塞外寄送赤藤借山上
人亦以桃枝贈别乙未春客遊三山老友林同人
復貽㯶竹一條先後有詩報謝自爾家居無事日
常摩娑間一出戸必攜以自隨因成長短句一章
世出世間同心無幾感兹故物久與周旋遠銜故
舊之情近資將伯之助老懷棖觸不覺言之長也
文端(揆公謚)遠寄七尺藤瘦筋入骨堅稜稜林翁近貽一
尋竹肌理年深滑如玉紅椒所贈材稍慳稱意亦復輕
而圜初白庵中幽獨叟叟一杖三成四友平生遊好凡
幾輩及此衰遲誰耐久自從得三杖重結物外緣導前
行徐徐顧影來翩翩不傷世尊面不倚洪崖肩不化葛
陂龍不參八棒十三禪入我左右手不計於國於鄉年
有時課農桑卓立古路邊有時問酒家高挂阮修錢有
時步簷看牛斗有時曳向柴荆前有時登臨試腳力扶
持直上靑山顚有時用其一更番出入循環然有時一
不用舍則藏耳非棄捐人皆嫌我懶爾乃周旋護其短
人皆嗤我迂爾胡步步趨亦趨杖兮杖兮爾之三身兮
本一身(釋典以法報應爲三身)自天作合兮非無因吾方愛爾如
弟昆兮親爾如子孫何有乎管鮑兮何有乎雷陳彼四
海九州之人兮又何勞履我即而過我門(同年皆四海九州之人語)
(本昌黎)
正月十日赴曾三之招偕諸弟西阡看梅
好是花期卜復更(前四日見邀爲雨雪所阻)花光照雪眼尤明禁當
臘底連旬凍報答春來兩日晴人事過年多變態天工
於我豈無情肩隨諸弟頭皆白又作山前一隊行
席間戲嘲德尹
合與寒梅作主人花時往往亦稱賓東家酒熟西家醉
卜宅方知爲卜鄰(德尹新居西去曾三纔數十武故云)
元夕招諸弟小飲二首
數數貪相見寥寥歎索居爲歡宜卜夜隔宿費傳書歲
儉稀村鼓園荒賸野蔬勸餐殊少味亥日也無魚(香山詩亥)
(日沙頭始賣魚今從市中覓鮮鱗不可得故云)
海國春長晦山堂冷欲冰一尊元夕酒幾盞舊年燈取
樂非絲竹披懷勝友朋薄雲如作意相送月微升
驚蟄前一夕大雪壓折庭梅一椏
驚蟄庭梅發方當爛漫期橫遭連夜雪壓折近窗枝枯
菀原關數猗儺詎有知老翁爲蚤起惆悵獨移時
送沈麟洲之任文昌兼懷同年盧仲山及門孫
洪九時盧宰臨高孫宰瓊山皆文昌鄰邑也二
首
去國資裝儉嚴程里數長初爲乘傳客舊是校書郞碧
海天無瘴生黎峒有香故知非俗吏改邑領文昌(沈於武英)
(書局議叙初掣茂名改授今邑)
交遊多遠宦往往隔音塵復此臨岐路因之憶故人京
華送孫楚江閣别盧綸不附書相寄爲言嬾是眞
次韻屠艾山中丞閱吾邑塘工紀事四首昔少
陵和次山舂陵行而不寄元竊仿其意聊志築
塘始末沐膏澤而咏勤苦草野之情自不能已
也
重聞海底出桑田拯溺心勞豈偶然土本無情能尅水
人今有力可回天行看瀉鹵同剛鹵時至前賢讓後賢
從使鹽塘堅似鐵(咸淳臨安志鹽官縣有鹽塘即海塘也)一城何止萬家
全
楗石頽林徧井閭剝膚長恐化爲魚但祈河伯薪相屬
或覬陽侯射可袪(前此有用築河隄法課民間出蘆葦及遣術士射潮者)下策隄
防多類此頻年畚鍤最憐渠賴君来砥中流柱歲晚方
休力役車
雲夢寧論八九吞閒憑里老慰驚䰟身隨汨出餘生幸
眼見塵揚有數存萬竈騰烟迷黑白二儀嘘氣判淸渾
蛟鼉遠徙鳧鷖樂汎渚眠沙比在亹
漁帆樵舶任西東夕汐朝潮兩信通龕赭鎖江收牡鑰
塌尖綿岸吐䧺虹幾人築室如謀道他日爲輪效轉蓬
千古隨刊歸禹蹟未聞海外奏神功
德尹自新居乍歸復有吳行朝來偶過補屋辛
夷方花口占一律招芝田弟小飲
主人昨日返先廬冒雨連宵又入吳乙鳥不巢書屋冷
辛夷自萼海棠枯(庭前舊有海棠一本今萎矣)賸留寂寞娛詩老那
免顚狂憶酒徒小摘畦蔬供薄醉眼前有景肻教辜
喜韓自爲過訪村居
吳興前輩盡(尊甫子蘧先生及座主徐蘋村先生)海角故交疎豈意停歸
櫂猶煩訪敝廬采詩千載後(自爲有近詩兼之選)話舊廿年餘村
野無供給非君孰諒余
雨中牡丹戲作吳體
錦帷錦幛貧家無風雨故來侵汝膚半黏半落袖上唾
一瀉一斛懷中珠爲誰含咲忽成泣向我低垂可要扶
安得南唐名畫手調丹與寫沒骨圖
楊致軒命工寫補衲圖自題四絶句大抵皆寓
言初白老人不欲一語道破贈以六言四偈拈
華微咲正不必從大衆索解也
偪仄藕絲針孔直從古古到今還珠誰𨳩左手補衲自
貯苦心
情難校銖輕重口戒言錐有無待赴投鍼機會耐加磨
杵工夫
隨身不挂寸絲傳法纔留一縷本來無縫天衣忍說西
穿東補
去且打包行腳歸當縳律坐禪金粟影中頭面木犀香
裏因緣
題沈房仲所藏湯少宰西厓畫卷二首
淋漓五株樹墨氣互濆薄試問輞川翁何須着邱壑
人人讀公詩惜少見公畫我今領其趣妙豈在詩外(時公)
(子良耜以少宰詩集屬校閱故云)
罌粟花
投種記中秋向榮及初夏閱時嫌汝久開眼迨我暇糓
雨初過旬牡丹已前謝繁葩相繼發紅紫弄嬌奼轉瞬
三日中流光激如射紛紛豔質委一一靑房亞感此花
得名象形出假借罌儲能幾許囊括乃無罅(亦名米囊)自從
去年旱穀貴吁可怕野人方忍饑望爾甚望稼謀生遑
遠慮是物貪速化少待粟粒成石缽付碾砑煎熬比牛
乳何有乎燔炙撐腸或無力養胃庶有藉(以上六句煎罌粟湯法見)
(蘇子由藥苗詩中)此法勿輕傳吾將高索價
初夏連雨獨酌
夜倒荼䕷架朝翻芍藥叢只消三日雨又過一番風春
事眼看盡芳樽誰與同朱櫻靑豆莢問我忝鄰翁
喜晴
麥壠風來煮繭香桑疇雨過熟梅黃好花辭蔕半成土
新筍放梢齊出牆習嬾連朝忘盥櫛爲鄰幾戶返流亡
曝書曬藥吾生事也逐田家四月忙
閒中觀鼅鼄作窠惡其顯設&KR0852;機而憐飛蟲之
不知避也感嘆成十四韻
長踦蠨蛸族天生性不廉醜形皤爾腹毒網匝吾簷一
目初抽繭千絲乍滿奩團團行小磨細細織疎簾巧自
星邊乞身長屋角潛女工偷緯經(去)軍法竊韜鈐意阱
方施設心兵孰戒嚴蠛蠓穿孔礙蜂蝶被黐黏竟少周
防智能無掩襲嫌此難逃越喙彼或遇羅鉗有命胥愁
觸靡求不取兼禍憐飛處召貪問幾時厭物類多相賊
生機豈盡殲微唫聊託興即事感㫄覘
次韻同年李眉三南昌署中見懷之作兼寄令
弟少峰明府
瓊林一會散如煙官職才名孰兩全閒却種花裁錦手
(眉三曾宰江都今去官)好題濯錦浣花箋(戲用韓浦兄弟事)聞君唱和成
新集使我低徊憶往年安得因風生羽翼難兄難弟共
盤旋
得泉法師自徑山歸以茶筍見餉戲畣一偈
茗柯實理能悟玉版新參孰偕何福消磨淸供爲師二
南顧憂宵旰允在兹天下有鉅任楚材起當之矯矯湘
潭公望隆朝野毗司空職水土特簡非疇咨下車甫
三月積弊端端釐别開延攬途奏入報可隨顧惟需
才際遄往夫奚疑憶昨陪南巡𨳩河議方滋聖聰斥勿
聽仁被枯骸骴使者免冠謝跪聆切責詞子時理北河
底績在下邳桃花千里浪故道復一支上考記姓名把
麾旋量移西凉極邊郡忍使侍養違棄官返子舍色咲
依庭幃三年檀州城形影肻暫離父在代父勞父歿扶
櫬歸銜哀舉大事黽勉獨力搘子性實至孝子才故難
羈焉能盛壯年鬱鬱長衡茨大儒況當道行矣得所
(音依與歸義同)輕車就熟路成此一段奇我有肝膈語殷勤效
臨岐子家門閥高仍世澤未漓願爲良馬逐莫作覂駕
馳曹輩豈乏賢心期古爲師奢須示以儉愛必視乎施
上爲國惜財下亦量已資謹身而節用歷試何不宜贈
行意盡此或勝酒一巵
四時行樂圖爲張楚良題
春
眼前自饒春意何必三十六宮紅藥扶頭宿雨綠楊踠
地輕風
夏
蕉隂似薄非薄桐葉雖多不多竹几桃笙瀟洒㯶鞵蒲
扇挼搓
秋
水北水南霜氣船頭船尾衣香離離人影花影的的濃
粧淡粧
冬
童子𨳩爐煮雪幽人倚檻披氊兩眉喜氣浮動又得新
詩幾聯
題潘銘三孝廉相馬圖小照四首
房星偶然降地上有騏驎紛紛皂櫪下孰是九方歅
杏葉韉未施桃花色堪愛君其賞神駿或在驪黃外
骨有買千金才誰展萬里人間高築臺請自郭隗始
曹霸丹靑手逢人亦寫眞試看相馬者此豈尋常人
題沈紹衣遺像四首
人稱沈隱侯自比林君復竹外一梢梅梅邊數間屋
少壯記同遊廣談讓虞筆神理宛然存呼之疑欲出
拙閒吾好友(陳六謙)澹遠吾賢從(家聲山)兩三幅上句五十
年前夢(二人各有題辭今亦下世)
久在人間世孤懷語向誰還將病風手追和草堂詩
哭馬寒中四首
含咲君過我含悽我送君悲歡朝夕變来往死生分性
命脆如此流傳駭所聞從兹當食嘆不獨感離羣(是日晨過)
(余午餐尚健飯輟筯後忽云頭暈亟遣輿丁舁之歸中途氣絶矣)
一發眞難救從知病有根禍深同室門痛徹九原䰟豈
少相關意終慙未盡言數行身後泪無補是生存
十里南塘路歸兮認故居一生豪氣盡萬事蓋棺初妾
守牽蘿屋兒收插架書詒謀須善體兄弟好相於
太息歸田後何人問草萊嬾知吾少出勤望爾頻來造
物忍相奪孤蹤良自哀徑荒門尚設行復爲誰開
長生木瓢歌(有序)
塞山千年松癭内侍采以爲瓢覆如蝦蟇仰如荷
葉中容一升許體輕而材堅叩之有聲乙酉秋隨
駕避暑口外蒙恩頒賜者閩中林鹿原取少
陵詩語名之曰長生木瓢八分書其㫄閒牎檢點
舊物以歌紀之幷邀德尹同作
老蟾&KR1057;沙離月戶走上寒巖古松樹化而爲癭質漸堅
雪錮冰膠肌理附夜义欲割電火燒頤未及張其背焦
不知閱世經幾劫大似箕山舊挂瓢中官采同豫章樸
雨洗泉澆出新沐豹胎拆骨僅留皮鱉甲刳腸殊少肉
外睅兩目頭微(音何)仰擎無柄幡幡荷旁敲儼聞聲閤
閤中翕能受形皤皤當初曾浥官廚酒拜賜居然落吾
手今來飲水每思源甘與支離分相守詩人好古命以
名杜章可斷標長生瓢乎瓢乎汝之眞率吾所愛毋逞
狡獪伎倆復變蝦蟇精
建蘭盛放戲成二絶
新芽續續茁陳根可惜看花眼漸昏天與此翁留鼻觀
秋來香到第三番
名種何須九畹滋閒階也長子孫枝癡懷尚作明年計
手剪花㪺供佛瓷
明窗唫
閉眼則見暗開眼則見眀問窗窗不知多緣吾眼生紛
紛黑白花變幻靡定形丈室修止觀滿前水淸泠盡除
昏暗鎖勝閱光眀經
淨几唫
几淨豈有垢塵來集無端方其初集時拂去良不難旣
拂旋復集我勞何時閒有心斯有塵應作無垢觀母爲
一塵役流轉心目間
古杏山先奉政公祠下老桂四株每歲花時
觀者襍沓余兄弟年踰七十曾未一寓目中秋
前七日德尹治具攜紹姪及沈甥房仲椒園偕
往小飲花下得詩二首
山從金粟近分支中有吾家古桂祠百尺煙霄扶老幹
兩朝雨露長孫枝天教人健兼無事僧報花開正及期
七十餘年輕擲過只爭一日勿嫌遲(先一日相約爲微雨所阻)
小春天氣氣淸和(邵堯夫詩以八月爲小春天)恰喜招攜少長過風
出牆頭香馥郁日翻屋角影婆娑瓦盆瀉酒三升釅芳
樹攀條一曲歌聊解鄰人嘲笑語子孫來少客来多
重九前三日庭桂復花適聞德尹自吳門返棹
口占招之
倏過中秋已二旬再開花似爲歸人明朝便恐紛紛落
何暇招呼㪅及賓(謂東亭曾三芝田諸弟)
後二日德尹乃來花落矣
今年夏旱秋無菊賴有深叢發晚香昨日不來今日落
可憐明日又重昜
九日不可無詩澷賦
古來此節非今始天下何人似我閒無酒無花省留客
不風不雨罷登山秋高烏帽黃塵外興寓疎籬落照間
獨把一篇詶九日從他雲物咲慳頑
吾邑海隄告成制府滿鳧山疏請立海神廟親
來度地於小尖山麓皇上御書恊順靈川四
大字錫之扁額用示褒崇壬寅仲冬藩臬二長
祗承臺檄&KR0681;止廟中虔恭將事愼行老病里居
獲逢盛典敬賦俚言以志不朽云
路轉山迴海接天高甍巨桷鎮山前神封不以公侯重
睿藻長如日月懸雲散蜃樓呈象出波平龍窟抱珠
眠堯民同此安耕鑿来與君王祝萬年
戲咏案頭哥窯唾壺盂
小器託名製流傳自章一咳唾承幾人今来入我室我
非王處仲汝口保無缺
長齋繡佛圖爲楊笠乘節母賦二首
庭下一梧桐初生鳳已孤桐今高出屋辛苦鳳將雛
佛力隨人願年深事果諧孝烏能反哺慈母愛長齋
再爲笠乘題江天一笠圖次原韻二首
魚尾殘霞照水紅健帆劈箭指遙空渡江桃葉不用楫
自有少男少女風
浪白靑天曉日紅飄蕭一笠好凌空人生快意偶然爾
若是順流休使風
十二月初四日恭聞大行皇帝於十一月十
三日賓天而詔使未至小臣病廢家居不敢草
草成服搶地呼天悲哀欲絶旋復收召魂魄賦
輓歌四章秪自述銜恩負痛之私至於帝
德皇猷充浹宇宙詳於記注千古爲昭固非
草莽蕪詞所能形容萬一也
皇帝升遐率土知北來哀詔尚遲遲家居水遠山窮
處耳聽天崩地坼時却望雲霄心似醉未填溝壑命如
絲此身直是拖腸鼠流落人間浪自悲
功高參贊道彌綸鴻澤靡涯造化均乾健坤貞時久泰
日暄雨潤物長春兒童今作耕䎫叟卿相誰非教養人
六十一年無改號始終堯曆兩壬寅
臣本無才拔擢優旋憐衰病許歸休篋藏宮硯蛟螭
護架奉宸章日月留楹帖兩行珠十顆堂顏一笏玉
雙鈎貧家何物非君賜說與兒孫總泪流
一昨曾充侍從班如今視息愧投間起居路隔千官
外頂踵恩深廿載間弓是烏號驚忽墮髯隨龍去杳
難攀傷心枕上春明夢髣髴猶疑覲聖顏
敬業堂詩續集卷二終
姪男(學開)校刊
