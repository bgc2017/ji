敬業堂詩集卷三十一
海寧查愼行悔餘
直廬集(起甲申正月盡乙酉五月)
直廬之名出漢書嚴助傳注所以處賢良文學之
臣余不才初蒙特召出入禁林已踰年矣今乃
取以名集者斷自受職之歲始用彰恩遇且以
志愧云
元旦太和殿早朝
火城宛轉度星橋香殿葐蒀接慶霄黃繖綵斿龍影動
玉笙金管鳳音調五雲淑氣開&KR1396;葉一日春風曳柳條
(前一日立春)鷺綴鴛分眞忝竊正衙初預德陽朝
上元節西苑賜宴觀燈恭紀
瓊島東瞻璧月圓箾韶吹徹九重天壺傾㶑灧金尊溢
盤貯芳馨玉饌鮮絳蠟班隨中使導黃柑例許侍臣傳
太平時節觀燈宴旣醉惟當祝萬年
是夕復侍宴東宮蒙賜玉杯恭紀
曾從繁露記書名鶴禁傳看分外榮照座欲分鐙影
燦入懷長並月胎盈舉同彛鼎恩加重刻作雲雷製
倍精珍重捧歸須什襲濁醪難向此中盛
春分禁中雨
小雨流鶯外濛濛紫界墻不知春過半但覺日添長白
髮趨中禁芳時感異鄕多煩玉階草爲我報年光
次韵荅吳西齋四首
靑韶同調半衰遲久缺題襟唱和詩自詡狂呼袁彦道
難忘好客鄭當時長檠列幕慙分照小蹇衝泥倘借騎
巷北巷南曾咫尺(余借寓與西齋僅隔巷)却從離索想追隨
二老居隣共往還(謂楊玉符孫松坪兩前軰)舊遊歷歷咲談間墻頭
過酒傳鄕語花底移床夢故山万事無如長耐冷一官
何計便投閒舉朝才筆輸吳質借職猶堪押右班
不須作賦擬文通好步詞場繼國風後軰揣摩工日下
故人傳寫到吳中(時蔣酉君乞假將歸)碧香開罋春浮白翠䄂分
燈夜剔紅怪得近來貧轉甚俸錢多半給新豊
江湖一别悔難追誰遣閒鷗拂鳳池玩世何妨資客難
低頭聊喜得吾師同時領䄂推東省(時考選臺垣吳名在苐一)異代
文章替左司(吳官戶曹時有左司筆記一書)若向此中論臭味莫言萇
楚竟無知
送同年蔣酉君假歸嘗熟迎飬太夫人二首
泥金纔報隔年春晝繡還迎白髮親同㮄科名傳盛事
世家書畫起文人桃花漲後移舟穩魚藻池西賜宅
新(行前一日奉旨賜宅於西華門内)好片尚湖烟雨色詔恩猶許住
三旬
齒序肩隨别有情多君事我竟如兄直廬並候花磚影
奏帖常聯紙尾名小立官槐曾繫馬重來禁樹已藏鶯
卜鄰預擬同王翰(家聲山賜宅與酉君比隣)不爲登仙羡此行
暢春園早桃四首
記曾元夕醉香醪冰雪千林吐白毫今日重來雲錦換
十分春色屬山桃
万樹垂楊未放靑餘寒猶勒水邊亭天然掩映成圖畫
横展西山作翠屏
浴日榑桑躍海東滿天晴色曉曈曨仙山樓閣無重數
只在紅霞一朵中
烟輕霧薄景遲遲金碧圍中四望宜忽憶江村寒食路
竹梢低拂兩三枝
二月二十五日駕幸西苑直廬恭紀
翰墨林依紫苑東親承步輦出芳叢万間廣夏移天
上(時直廬新經改築上顧臣等云此屋比從前更覺開敞了)三接深恩沛禁中
身作紅雲長傍日心隨碧草又迎風直廬便是披香殿
月賜虚慙赤管功
三月二日上御經筵恭紀
雲日瞻堯表疇咨啟舜編誰能窺聖學猶不廢
經筵芳宴調羹撤花瓷㵸茗圓(是日停止筵宴諸臣皆賜茶而退)講官
仍入直縈䄂有爐烟(講官工部尚書臣鴻緒掌詹臣元龍講罷仍入南書房)
西苑上已呈同直諸君
上已接淸明韶光滿苑城曉烟和柳重夜雨爲花晴節
物春長好年芳老自驚兩三修禊伴閒話水邊行
三月四日賜食榆錢糝恭紀
天上星榆歷歷看春風吹綻小團圞柔條&KR0933;處靑成串
新火烹來翠滿盤槐葉冷淘難比色藜羹舊糝記同餐
他時誇向田翁說此味曾經賜大官
送陳陟齋都諫請假歸里即次留别原韵
袍笏同朝萃一家歸心偏愛故園花淸時衮職無遺
闕祖帳都門有嘆嗟隔岸黃塵車歷鹿渡江新月櫓伊
鴉到時親友如相問爲道題詩字半斜
寓園紫藤花同紫滄賦
不計千枝與万枝玲瓏巧透竹笆籬圍屏倚翠成宮錦
步障留陰護紫絲蔓引龍蛇皆上走花披瓔珞緫交垂
家園手種應如臂忍負東風爛漫吹
偕同年何屺瞻過古藤書屋時藤花方盛開賦
呈楊玉符孫松坪兩前軰
高出檐牙又幾層濃陰特比昔年增重揩霧裏麻茶眼
來對階前老大藤一片黏須猶待拂千梢壓架恐難勝
祗應火急催新句莫謂先生病未能(時兩先生皆抱微痾故云)
題學士姪柳邊歸院圖二首
一條虹影亘長隄玉蝀橋邊響月題緩轡不愁歸路遠
移家新傍禁垣西
入直常先下直遲風條雨葉裊鞭絲自從賜出飛龍
廐(宋時翰林學士例賜飛龍廏馬)不向東家借馬騎
送劉雨峯出守眞定
我初遊學來帝京漁洋夫子官司成君時實助四門教
相臨以分稱師生衆中期許良獨厚洒脫不用常格程
過從往往得一醉叩發談議交縦橫感君磊落有眞意
憐我遲莫方成名五言投贈竟長幅氣韻遒逸聲鍧鏗
廻環首尾二十載我鬢漸白君顔頳郎潛索米豈不久
一麾出守今專城風前五馬五騏驥叱馭快作西南征
槖駞載書車載酒綠楊夾路聞鸝鶊常山古郡接畿輔
沙泉瀏瀏欣相迎紅蕖繞郭雲錦爛白鷺下浴滹沱淸
行人六月汗如濯過此盡愛徐徐行誰歟妙手爲補繪
鈴閣何必非蓬瀛我今一官苦羈鞅欲往相就心搖旌
中山釀熟幸郵致母令肺渴枯腸鳴
送掌詹陳乾齋前軰予假省親四首
夜聞優詔下承明特許朝來拜表行親老詎應虚
子職天高原自近人情道存飬志歸非晩風動旁觀
感亦生欲識掉頭瀟灑意浮雲直似從官輕
賓僚地望冠班行直上頻依講幄㫄星漢文章唐許
國臚雲名第宋安陽兩宫召對無虚夕三殿摛毫
有報章誰似先生饒至性最承恩日乞還鄕
曾踰旱海紀開邊出入聲華孰比肩舘閣淸才傳子弟
蓬壺歸路著神仙望雲地較瞻雲近捧日心隨愛日懸
更喜一門多盛事春帆相望五湖船(一月前令兄陟齋乞假先行)
枌榆鄕社舊居隣華髮趨朝接後塵新樹忍攀東岸
柳殘鶯猶戀上林春半綸投老知何日入座還家羡有
親總道名園成獨樂十年書局尚隨身(時奉旨㩦帶歷朝賦彙三百)
(餘卷還家校刊)
池上雙鶴
長鳴相和兩仙禽多在陽坡少在陰偶向淸池閒照影
被人猜有羡魚心
恩賜哆囉雨衣恭紀
短褐頻趨道路塵靑氊猶是向來貧爲憐褦襶隨朝士
特賜哆囉出罽賓燥濕推恩慙厚庇短長稱意荷終身
從今聽雨聽風候儤直堪誇楯梐人
五月朔賜高麗米糭恭紀
淸暑初交殿角風又傳節物近天中靈符舊繫千絲縷
玉粒新頒五采筒靑蒻香分菖葉綠銀盤光射石榴
紅雲帆不却三韓貢拜賜還教紀祖功(上諭云此米本出高)
(麗自太宗朝歲貢百石爲端午上供)
送許不噐赴任陳留
風俗陳留好猶傳一縣名人畊莘野徧水入汴渠淸百
里才非小三年政必成舊遊高李盡相送倍含情(乙亥秋余)
(曾遊梁宋間故云)
送張𥙿齋郎中出守杭州
海宇久昇平朝家重民事吾州繁劇郡牧守詎輕寄相
國門多賢先生乃其季起家科第中&KR0993;歷非初試銓除
例引見人地有易置天子稔公才臨軒親簡卑群情
翕然服公望茲果遂賤子本州民田廬依廣庇抒懷述
所見幸勿芻蕘棄餘杭一都會舊習沿浮侈賓筵糜酒
醪徵逐共遊戲東南際江海隱現魚鹽市黠者半爲商
羣群鶩聲利枲絲雖土貢耕紡業間墜往時櫛比場十
室減一二士風最柔弱氓俗鮮倉積(去聲)好訟其性然因
緣飽胥吏舞文骩吾法嚬咲巧窺伺所以古相傳陋邦
號難治我公朱轓出福曜光燭地才大實恢恢心虚恒
惴惴平生開濟曈夙昔澹泊志道路方欣瞻風聲已先
駛星羅九屬邑催科兼撫字公行示以廉表帥勵下位
百族豐确殊噢咻同體視公行示以儉變化需漸漬必
若釐蠧豪先須扶善類弊當去太甚利或興以次洵知
鸞鳳仁遠勝鷹隼鷙公餘愜雅尚山水領幽致開閤挹
淸虚褰帷納空翠澄泓千万頃高下三百寺日爲湖上
遊原不廢填委吟𢋫白蘇什手續歐梅記寧待報最期
竚看璽書賜
苑中聞鶯
晝與人聲静墻兼晷影移四圍千碧樹百囀兩黃鸝椹
熟𧖟應老芒疎麥正垂未聾雙耳在爲爾立多時
五月二十六日喜雨
前夕齋壇撤醮回西郊今日忽聞雷一軒傍水看雲起
万木無風待雨來聖與天通終應禱人言旱久未成
灾願敷甘澤沾濡意膚寸崇朝徧九垓
雨後暢春園池上作
林亭片雨過万綠濃於染葉杪滳殘聲波紋蕩餘點暑
景猶未徂凉風遽相感平生微尚在老去孤蹤忝復此
坐幽淸自然塵慮澹
題陳允升塞外牧羊圖後四首
誰護儲胥峙糗粻開邊端合用陳湯即看士馬歡騰後
宴犒猶餘万角羊
鞭策曾趨萬騎先鐃鉦親扈六飛旋當初應咲栘中
監雪北蒙氊十九年
横草功名一例看牧羊何似牧民難郎潛此日憐頭白
辛苦邊州兩政官
春草如秧際綠蕪駈群何日首歸途一蓑烟雨村南北
添寫巾箱考牧圖
大雨下直至自怡園
急雨催歸騎虚檐警夕聽勢沉三徑竹漚散一池萍穴
蟻緣林木跳蛙入戶庭最宜新浴罷坐看鶴梳翎
題蕉士上人扇頭墨竹
老僧指上微凉起㩦入先生懷䄂中好是綠筠亭上坐
墨光含雨筆搖風
移寓城南道院納凉
不信人間有鬱蒸好風來處晚凉增滿城鐘磬初生月
隔水簾櫳漸吐燈書少只宜高閣&KR0869;牆低聊當曲欄憑
白須道士休相避我已身如退院僧
玉蝀橋觀荷花和張研齋前軰
水風凉透鷺鷥肩一鏡争窺万柄蓮不是玉樓金殿影
直疑身在過湖船
雨中獨直南書房
窅窅九重關沈沈萬壽山雨來聲更静天上坐能閒寓
意同休沐浮蹤信往還御溝新漲急歸及聽潺潺
大雨出前門口占
猛勢如潮欲撼城九衢暴漲一門爭去年六月灤河北
雷轉空山是此聲
送陳子文出守石阡八首
槖筆多番到直廬墨淋漓灑玉蟾蜍一麾自擁君恩
出礱石先應刻御書(君爲部郎時屢召赴南書房作行楷書前後再賜宸翰)
瘦嶺荒江路七千一家迢逓向蠻天不知賧布巴賨外
可有公畦太守田(用南史伏暅傳事)
鳥道中開斗大城嬥歌處處合蘆笙風流郡伯褰帷入
赤脚花鬘次第迎
淸香晝静雙枝戟碧樹春垂小桁簾預算鈴齋無俗事
一泓冰鏡照吟髯
碑版光傳照裔文臨池妙手繼鵝群翻防訟牒紛難却
判尾争先乞使君
四十年來好弟兄夢中曾共躡蓬瀛(子文初赴選夢與余兄弟同入朝已)
(而果驗)白頭岐路天南北忍便忩忩賦渭城
短衣猶記走邊頭熢火遥連古智州今日故人乘傳去
太平時節話前游(庚申辛酉余在貴陽幕府故及之)
䆠蹟知從歷政深单裝寧肻負初心歸舟不載葵花石
要使淸名過鬱林(石阡府志城南龍洞有兩石如盤形類葵花洞中産紋石俗名醮果任人)
(賞玩不得携歸)
恭和御製山左豐年歌原韵
周官荒政皆仁政散利恒先重民命平時蓄衆道維慈
臨事承天心以敬五行疇範推皇建九扈農祥視晨正
堯湯水旱其數然𥙷救由人乃前定吾君御宇軫䘏
頻流膏沛潤沾幽淪厚培亭毒煦春律峻極穹蓋函秋
旻偶逢小眚占俗儉特渙大號賙甿貧開倉立發千
万億遣吏徧荷咨諏詢飛鴻在野集在澤六府九紀咸
平均東人誰能忘帝力艱食俄聞奏鮮食禾苗長𤱔二
麥登鼓腹依然安作息向來&KR1078;慮每宵衣至是天
顔同霽色明朝尺一傳山莊帝庸作歌庶事康太平
有象省惟歲飢溺巳拯猶如傷豳風十月獻朋酒群祝
萬壽期無疆可知先憂後樂意覆載莫嫓恩難量小臣
矢詩紀上瑞更願岳牧勤官方
伏讀御製山莊書懷賜大學士詩恭次扇
頭原韻
雨暘時若驗陰晴無逸心周稼穡甿夏壠已聞收翠
浪秋場旋見擣紅粳仁風被賜先元老喜色騰懽徧
列卿共識宸章難仰荅太和元氣在咸英
叠納凉韻戲荅俞扶九侍御(時同寓道院)
晨烟夕靄氣蒸蒸秋水門前幾尺增止酒免償隣負債
施油催點佛龕燈嫩莎院落晴聯步獨樹軒窗雨對憑
(寓庭有白楊一株)除却入朝須起早兩鰥何事不如僧
古詩四章上座主孝感相國壽
火維靈奥區灝氣恣磅礴洞庭滙𬈑涬石廪聳寥廓五
百應昌期元精鼓槖籥大儒乃篤生作鎮配川嶽恭惟
我夫子異采輝井絡曳履上星辰訏謨重帷幄廻翔密
勿地獨力斡樞略立極奠六鰲淸剛礪鐮鍔道原幸有
賴不數平津閤
正學日淪替百家紛語言我公實聞知洙泗窮淵源妙
窺千聖秘月窟兼天根理障快掃除煥如朝吐暾發揮
爲事業突兀搘乾坤峨峨千丈松迥立無攀援經邦實
致治吾道中行存
勝國史未成簡編就殘脫門戶互排拫文獻恐澌没
聖朝樹立遠損益鑒前轍大筆待鉅公是非辨毫髮六
舘旣弘啟四部亦燦設貫穿三百年搜抉十万帙迢遥
溯開創細瑣逮季末非公習掌固何由發嚢括獨成一
代書凛凛陽秋筆
贊化非一塗調元歷三紀朝端立樞極㸑下收𣏌梓五
度入南宫至尊深倚毗請看百僚上盡屬門牆士一
歸出懇誠進退鮮愠喜重來資啟沃未許久田里公之
視浮榮奚啻若敝屣角巾就邸第寢食善名理上日攬
揆辰川流同岳峙采芝猶有待傳菊煩中使平格天所
豐稱觴今以始
王學菴給諫移寓保安街有詩見寄次荅二首
咲檢空囊付畫义不妨家具小于車篋中諫紙傳新草
(唐制拾遺官月給紙二百張名諫紙)牆角吟蛩報晩花置酒可能邀北郭
賣書端合問東家十年瘴嶺煙江路容易星回博望查
(學菴雨任黔粤縣令)
轆轤綆轉石欄邊僦屋曾棲蒲褐禪(余壬午癸未間曾僦居此街)古
井再經愁雨塌舊交重聚得天憐明燈照壁何愁蠍綠
樹當門定有蟬稍待泥乾走相覓看君新竈起茶烟
得朱悔人石泉書却寄
蛛絲繳繞鵲聯翩信使來從古石泉躎足憐渠行万里
尺書報我閱三年天垂馬閣眞竒險官到龍州類左遷
相勸白頭須作逹好詩題徧好山川
奉祝崑山徐太夫人七十壽
早相中朝黼黻臣晚㩦麟鳳拜恩綸五千歲裏三秋
節二十年來八座人星漢高源占寶婺門牆餘廕在儒
紳黃花酒暖金桃熟遥指西池是海濱
史蕉飲前軰招集一𤱔園分賦
踏屐衝泥取次行重來忽漫聽秋聲空園樹比昔年老
積雨天逄今日晴世上官情閒最好詩中澹味煉難成
韓家潭外如鈎月愛領新凉到鳳城
月夜城南水閣偶集分韵得白字即題陳濂村
峨眉詩草後
高閣倚秋淸天空露華白水風吹月上去我若咫尺此
時一尊酒遠致三峨客稍稍召朋儔羅羅飣肴核盍簪
非意料邂逅心莫逆君生公相家名上金閨籍七年行
蜀道尚爾好顔色懷䄂有峨眉雲烟落几席茲山洵僻
左迥與中原隔鬭險出五丁𧖟叢始開闢君才雖小試
實佐籌邊畫談咲無滯機登臨挾仙翮徑危蛇倒退石
惡劔中劈日月光攝身雷霆伺投隙雪山帶西竺万里
赴絡繹豈非所歷高參井手可&KR0933;不然域外觀詎肻供
汝役人生百年内知著幾兩屐柰何塵鞅羈蹞步恒跼
蹐哦詩撫淸景不醉良可惜努力營一歡流連盡今夕
題史耕巖前軰收綸轉棹圖四首
銜尾船裝壓浪書鱸鄕風物比何如羡君别具經綸手
釣綫隨身自卷舒
賞花曾記把魚竿南史家傳學士冠四十年中三掌誥
鳳池何似五湖寬
拍殘銅斗酒初醒射鴨堂連避暑亭想得卸帆秋正好
水花風葉滿鷗汀
千里波光一曲移西風吹老碧蒓絲畫圖愛寫湖山意
未是先生乞賜時
熊貭均年伯五十壽
半百韶華九九辰(重陽前一日)紅萸黃菊一番新堂前接武
尚書履膝下承顔進士巾(次君與余同年)風月無邊邀客賞虀
鹽有味愛官貧(時官國子學正)盈觴酒美須勤置共識淸醇似
主人
陳濓村新闢書屋名曰萍廬中秋後二日招同
人宴集分韻得明字
名園十年别(乙亥夏與濂村共醉高陽相國園亭)蜀道万里行自爾好會
稀轉頭歲峥嶸聞君昨報最還裝及秋晴相公顧之喜
東閣客已盈吾老不曉事頽然厠群英開筵亦見招謂
是門下生坐我三間廬酌以一角觥爲言聚散地遠近
豈有程點池忽西東浮海或合并所以顔此室而取萍
爲名吾意殊不爾勸君還細傾君才本謪仙偶然去瑶
京玉堂手種樹再到陰已成况復芝蘭階連枝合田荆
(謂潛齋學士)胡爲不自廣猥作詩人鳴如余乃萍耳一葉漂
大瀛舉頭望秋空雲月逓微明後期難預必得句且再
𢋫
送靖安叔歸硤石三首
畫鼓朱旗曉日開廣場千步淨無埃紫光閣下通名姓
曾與天潢較射來(紫光閣在玉蝀僑西南武殿試日皇上率東宫諸王先升御幄步射)
(畢諸進士乃排班)
文武家聲荷主知右班特許綴蛾眉一門盛事傳希
有親見穿楊入彀時(叔赴殿試日余與聲山姪俱奉特旨賜坐西班觀射時以爲榮)
最喜高堂有老親還家初換綵衣新兩山霜葉紅於錦
馬上争看苐一人(余家以武科登第者自叔始)
總憲蔣𥙿菴先生輓詞二首
副相聲華重恢然德宇宏靑雲多故吏黃閣是門生(相國)
(桐城公出先生禮闈分校門下)氣壓松阡肅霜留栢府淸憲臺傳故事
存没傋哀榮
帝里移家久堂開綠野宜庭惟栽玉樹坊亦號靈芝卿
月流丹旐商飈卷素帷薤歌聲咽處慘動是南司
大宗伯長洲韓公挽詞四首
昭代文章伯精靈造化鍾同朝瞻進退上殿畫儀容
獨具回天力群歸秉禮宗逍遥歌曳杖泰岱忽摧峯
五雲臚唱後八代起衰時制藝東朝讀(皇太子手選先生制藝文)
(一冊曾出示愼等)才名四裔知直惟憑帝鑒淸并畏人知物
望關存殁非公更屬誰
昔去絲綸地還朝又十年高風仍舘閣雅尚自林泉
一病歸難料(先生以病乞歸奉旨留京調理)初心老倍堅尚餘毫髮
恨悵望五湖船
折柬曾蒙召扶床得幾回泥塗遲下直函丈失追陪(七月)
生風一時喜色關飛動嵩祝齊傳抃舞中
爐烟直上護氤氲松棟虹梁燦欲分殿閤香風浮墨氣
河山秀色映天文畫傳羲易籌圖秘念切周詩稼
穡勤(御書知稼軒無逸齋)共紀本朝家法古書屛銘座付儲君
眞覺謙尊道益光(謙尊堂亦御書匾)不名宮殿但名堂擘窠寧
羡書飛白響榻難橅紙硬黃賜出形模隨大小琢成
體製合圜方吾皇慈愛靑宫孝欽仰時親黼座㫄
到處黃金㮄御書太平堂構慶端居晨曦燭地光相
並列宿周天數有餘大業時時遊藝圃嘉名一一取經
畬日知舊額重鈎勒開卷猶思出閤初(日知堂皇太子初出閣時)
(上所賜額也今移入苑中)
翠籞東連紫界牆林泉交暎藹秋方龍樓問寢宵常
早鶴禁娛暉景正長藻井非烟呈五采璇題如鏡啟
重光凌雲百級丹梯上頭白應嗤老仲將
万丈光芒出檻前煌煌禁扁稱高懸堯階茅土原同
儉文囿風光共一天玉案浮花開&KR0238;硯銀鈎寫月向
澄川凡魚欲作鯤鵬化御墨吞來骨盡仙
筆陣縦橫氣總降帝書亘古擅無雙九苞翽羽連翩
起万斛龍文獨力扛迸散繁星懸兩曜盡收千派納長
江人間欲見曾多得轉幸身依靑瑣窗
茫茫學海望無涯上殿恭承異數加目炫管中窺日
月夢回衣上帶雲霞歐蘇小記榮天藻羲獻眞傳屬
帝家愧作玉皇香案吏難濡柔翰繪光華
恩賜新刻御製詩集恭紀二首
宵旰孜孜四十年元音和暢在詩篇天章久與絲綸
播御集新成琬琰鐫逸韵鏗金還戞玉祥風戶誦復
家絃關睢麟趾胥王化詩教原推雅頌先
武功文德並宣揚間采風謠到省方畊鑿万方民擊
壤簫韶九奏帝垂裳典謨嫓美尊虞夏花月成篇陋
漢唐拜捧瑶編還惕息難憑諷咏荅恩光
恩賜御園十種蒲桃恭紀(十種者一伏地公領孫二伏地黑蒲桃三)
(伏地瑪&KR4346;蒲桃四哈密公領孫五瑣瑣蒲桃六哈密綠蒲桃七哈密紅蒲桃八哈密黑蒲桃九)
(哈密白蒲桃十馬乳蒲桃)
上林名果味芳鮮采&KR0933;均從雨露邊色借紫靑相照曜
顆分大小各勻圓流來馬乳香先噀釀出龍池品盡仙
便與櫻桃同飽食紀恩難罄益州牋(成都有十樣箋)
十二月十九早奉東宮令南苑冬夜寒甚偶
見硯池結冰以硯池冰爲題汪灝錢名世查愼
行蔣廷錫四人可各賦七律一首又自製七律
以示改正雪明書幌易生寒水静圓池墨未乾
乍結琉璃&KR0238;硯裏自成珠玉彩毫端微㳙倍有
淸瑩色一滳還深碧錦湍凍釋烟雲浮几上湏
知下有黑蛟蟠(臣)愼行恭和云
研朱滳露一泓寬喜見冰花結作團粉色映箋雲母白
墨光鋪几水精寒入懷珠玉生奩底呵氣蛟龍上筆端
計日東風先解凍詞源如海富波瀾
十二月二十日奉旨特授編修感恩恭紀
四首
綸書璀璨下金鑾同直三人並授官(同日被旨者汪灝蔣廷錫及)
(臣慎行共三人)湛露九重頻渥澤條冰一署不知寒登瀛路許
廻翔入(翰林舊制庶吉士俱於二門外下馬授職後乃騎馬入登瀛門)藏閣書容次第
看緫是鰲峰淸切地渾忘弱羽簉鵷鸞
玉堂故事久相傳常吉多充弟子員支俸例教同七品
隨班特荷免三年(庶吉士例須教習三年再經御試然後授職先是臣等以供奉)
(内廷特免教習皆異數也)身依香案初稱吏詔賜頭銜不待銓自
沐榮光心竊媿愧居四十六人先(癸未科進士除一甲三人外與舘選者四)
(十九人余名在第二)
螭頭龍尾上陂坨拾級重經拜命過步接彤扉仍注
籍名聯黃紙儼登科較量前軰榮眞冐比並同年幸最
多章服不殊恩遇異一行歸騎擁鳴珂
共道遷鶯傍上林姓名從此列朝簪身微彌覺栽培
厚地近尤蒙教飬深應臘蘭芽初茁玉先春柳綫巳
拖金傾心一寸同葵藿長托堯階仰照臨
除夕前二日恩賜御書大福字恭紀
景福欣逢介福辰自天題處自天申萬年鳳藻輝
宸極一顆驪珠賜侍臣捧出深宫榮並受懸同
御扁墨長新箕疇更衍無疆祝敷錫從知徧庶民
恭和御製除日晚宴原韵
景運循環紀始终年年嘉慶與民同鈞天律轉冰霜候
大地春回雨露功詔許勳庸承曲宴時無水旱厪
宸衷小臣與凛豐侯戒旣醉恩深聖訓中(恭讀御製有)
(平生惡酒難堪飲之句)
王學菴生子走筆賀之六首(以下乙酉稿)
六十生兒似較遲却緣難得轉稱竒芝田蕙𤱔從人說
瓊樹天生只一枝
拾得(陳后山詩黃家生子名拾得)添丁未足論烏衣餘慶自淸門直
同膝上看文度抱子心情當抱孫
諫草焚來盡(去聲)有書芸香何用辟蟫魚先教識透之無
字徐讀巾箱万卷餘
雙眼摩挲喜可知綠槐陰發去年枝待君添種三株樹
要看凌雲合抱時
湯餅筵前客坐深掌中擎出是璆琳隔簾不用催絲竹
兒咲兒啼盡好音
天上麒麟見未曾他時摩頂記徐陵老夫自詡言多驗
身是人間現在僧
奉題少詹彭先生捫腹圖
大彭遠祖商老籛世家柱下爲神仙㫄人見公腹便便
矢口但稱邊孝先我公稽古如力田白晝那肻成高眠
承明出入三十年朝回日日手一編撑腸卷軸富五千
大筆無過許與燕兩宫顧問召屢前官非不逹學愈
專綠衣有語然不然先生咲指池上蓮誰其畫者調丹
鉛此意或向知音傳
應皇太子令咏白杜鵑花
鶴林花本神仙種名字雖同色不同一自根株歸閬苑
獨留冰雪向春風披香欲奪氍毹豔(披香殿上紅氍毹蘇軾咏杭州南漪)
(堂杜鵑花句)勅賜休誇躑躅紅(白居易詩一名山躑躅一名杜鵑花王建詩勅賜一窠紅)
(躑躅謝恩未了奏花開)從此三更枝上月定無啼血染芳叢
見可亭姪新柳詩偶作一首
偶爲長條作短行此聲不是笛中聲時淸關塞無攀折
路近章臺有送迎濯濯應憐前度態依依長帶故園情
春來縦得東風力莫倚纖腰便鬭輕
祈糓壇西北積水十餘頃四時不竭每旦有群
鳬游泳其間因名之曰野鳬潭口占一絶
潭潭積潦浸城隈不長菰蒲長水菭我夢江湖歸未得
野鳬何事却飛來
和周薖菴都諫閒居雜咏兼簡學菴西齋四首
三間道院例支錢薄俸分緡月二千日日日長閒鎖却
一燈歸照夜棲禪
芹泥融棟燕巢新小社回頭巳過春我本無家一房客
可憐飛鳥更依人
又作三年住帝鄕蕭齋有味是蒼凉牆頭山色門前水
不忍移居過别坊
官曹西省連東省門巷靑楊接白楊道是閒居閒不得
得閒翻爲和詩忙
下直偶過學菴齋明日學菴以詩索和次原韵
綠樹陰中着兩臞夕陽移影過東隅唱酬互入新詩卷
(時學菴與元朗編刊掖垣唱和詩)還往猶餘舊酒徒(謂西厓)有子祝君苗
在手(十苗方在手想像秋禾熟戴石屏生子詩也)未歸約我杖同扶眼前事
事關遲莫不夢横溪即泖湖(横溪余所居地名)
南海子
千頃平如指掌收草蟲趯趯鹿&KR0687;&KR0687;騶虞囿小樵無禁
鈎盾田寬麥有秋万柳槎枒沿徑轉一渠曲折入牆流
心同魚鳥便飛放愛作城南十里遊(元時名飛放泊)
南紅門接駕歸途喜雨(時皇上南廵回京)
萬乘回鑾候三農望雨辰自天能潤物到地喜淸塵處
處溝渠急行行榆柳新衝泥歸更好馬意亦踆踆
五月初九日上御淵鑒齋召大學士(臣)玉書(臣)
廷敬工部尚書(臣)鴻緒學士(臣)升元(臣)昇(臣)壯
履(臣)原祁編修(臣)瑄(臣)廷儀(臣)廷玉(臣)名世(臣)
愼行(臣)廷錫等入至雲步石賜坐賜饌畢人
賜荷花一缾隨命由蕊珠院延賞樓泛舟回
直廬感恩紀事恭賦七言律詩四首
身依禁闥巳三年天上方知更有天楊柳橋通星漢
畔芙蓉檻繞御床前游同靈沼魚眞樂聽到伽陵鳥
亦仙雲步石邊聯步入臨流高下列芳筵
咫尺䕫龍接武隨從容宣勸坐移時(坐間屢遣内侍傳温旨令臣等勿拘)
(常禮)烟霄畫入丹靑動殿閣凉生草木知有數遭逢關氣
數無私造化荷恩私苑門隔日先傳喚應是今朝下
直遲
詔恩半日許廻翔崑閬遲遲晝倍長貝闕珠宫環四際
十洲三島儼中央翠屏開處雲流影綵鷁飛來水拂香
共識天顔多霽色雨餘風物借輝光
玉井移根迥不同秘瓷人賜一枝紅莖從新折流晨
露蕊爲含開帶好風擎出榮隨丞相後㩦歸香滿禁垣
東此生直願依蒲藻長在烟波浩淼中
題費曉城同年牧牛圖
嫩草如秧水似油雉疏閒放白蘋洲畫師最得華陽趣
不取黃金寫絡頭
送陳秋田宰荔浦
一官万里赴昭州人替君愁自不愁匣硯囊琴非俗物
丹梯碧落是淸游九疑路轉收帆驛八桂風高捲幔樓
眞羡楊蘧挈家去王程如砥接詩郵(唐楊蘧曾到嶺外見陽朔荔浦山水)
(談不容口俄而求選彼邑挈家南去)
敬業堂詩集卷三十一
