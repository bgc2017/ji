敬業堂詩集卷四十二
海寧查愼行悔餘
計日集(起癸巳七月盡十二月)
暑雨連旬初秋就道自去年二月引疾乞休及是
六百日矣淵明云行行循歸路計日望舊居而今
而後歲月庶爲我有乎
七月朔長假出都諸同年同學祖餞于廣寧門
外即席留别
襆被蕭條去離筵鄭重開大生歸子色榮捧故人杯紫
陌回頭隔靑山就眼來渭城歌最好朝雨浥輕埃(是日微雨)
蘆溝道中遇德尹自嶺南典試回京
出入如相避翻驚邂逅緣遠來君報命獨往我歸田别
緒三秋鴈吟情一路蟬對床風雨約迢逓待明年(弟臨别有)
(明年乞歸之約)
涿州待渡
督亢陂邊柳秋條尚蔭人浮橋經漲斷驛路出泥新兀
兀欲成夢皇皇多問津譲他車馬客争渡入紅塵
暮投三家店
不敢怨泥塗來當積潦餘群群逐鵝鴨處處阻溝渠酒
肆蟻争垤瓜棚蠅趁虚也知皆逆旅到此復趦趄
過新城留别虞武通同年(舊宰兹邑因大計降調)
赤縣當煩劇期年極苦辛心勞書下考官罷得長貧世
議近逾隘交情老自眞西湖有鷗鷺遲爾作閒人
白溝道中即事
水利遺塘濼燕南怕雨多原田平少岸沮洳溢爲河改
路尋牛跡分裝累馬䭾艱難愁一老蒿目意如何
未至雄縣二十里老僧寧初新剏一菴避暑小
憩遇汪荇洲前軰自吾鄕典試回茶話移時而
别
精舍何年築前臨古堠㫄征途尚炎熱佛地果淸凉却
扇邀僧話分茶與客嘗班荆留數語後會兩茫茫
雄縣早發
秋暑如三伏僕夫貪早凉孤城浮水氣匹馬望星光露
下田塗白風來荇藻香行行天漸曉柳外見帆檣
庚午二月與姜西銘同飯於趙北口姜食魚被
鯁以酒下之徑至大醉一時傳爲嘻咲今復經
此悽然感懷
二十年前路髯姜並轡行食魚憐骨鯁下酒怪顔酡老
友他鄕盡吾生去日多向來談咲事淚雨變滂沱
解渴吟
勞人兼病暍一勺望甘霖直覺烹茶緩還嫌汲井深蟬
淸惟蛻殼柳老或空心我是忘炎者聊爲解渴吟
賣瓜者
辛苦瓜田叟瓜成計息微物因多致賤人以渴充饑肯
守傷根戒行將抱蔓歸食瓤多棄子遺種漸防稀
商家林買草笠
頭輕宜戴笠野服換商林雨庇全身濕晴邀片席陰下
車寧望揖上馬憶曾吟(往年隨駕淸暑奉旨從官俱戴草帽余曾有詩紀之)靑
篛平生夢蹉跎直至今(余又有謝賜魚詩云綠蓑青篛平生夢臣本烟波一釣徒)
肩輿
禮有扶衰病吾今釋負擔徒行何不可安坐得毋慙未
免役人力將何解謔談香山援舊例陋巷得乘籃(樂天詩陋)
(巷乘籃入朱門挂印回)
曉過德州感舊
閱徧畿南驛禾麻喜歲豐平蕪千里碧初日半天紅世
故論今昔皇情荷始終(壬午冬召見德行官隨命入內廷)州十年牛
馬走力盡往來中
旅店七夕懷德尹潤木兩弟都下
燕齊風一變(連日苦熱今朝頓凉)邾魯柝相聞弦月凉於水䋲河
澹入雲雞鳴無失次鶴警不離群誰念獨吟客油燈坐
夜分
曉入高唐州境始免泥淖之苦
遥遥三十里一塔表州城海市竒觀失(夢溪茟談歐陽公至高唐館見)
(沙中車馬人物歴歴可辨時謂之高唐海市)沙程病骨輕車行出糜淖人意
就寬平方朔祠邊路(城北舊有東方朔祠)南來苐八程
扶犂叟
傴僂出茅茨扶犂長恐遲辛勤憐一叟遊惰聽群兒巢
燕將雛候耕牛䑛犢時人情略相似老者近乎慈
過茌平新令吳寶崖尚未到官戲題旅壁
茌平新邑長赴任底遲遲甿俗三秋望王程九日期多
傾浮蟻酒省作捕蝗詩一宿吾隨便何煩地主爲(昨在都門)
(問寶崖何以不赴任知其欲避捕蝗之役也)
東阿道中
今日東阿縣重瞻少岱山河流連巨野地脈隱磝關(宋檀)
(道濟置關于碻磝山下地當在縣南今不可攷)剥棗棘籬外漚麻溝澮間土風
占月令一破旅人顔
出都時買得于文定公榖城集心慕其人七月
初九夜宿舊縣乃公故里也夢公投刺見訪自
叙出處本末甚悉覺而異之敬紀一律
館閣論前軰先朝一糓城如何犯公諱直欲改余名事
往儀型在神交夢寐淸篋中有佳集去國仰高情
自汶上至濟寧田間多種藍及烟草
本業抛農務群情逐貿遷刈藍多用染屑草半爲烟樹
藝非嘉種膏腴等廢田家家坐艱食那得屢豐年
濟寧寓樓坐雨
南池將買櫂北騎此休鞍得免載濡窘復叨即次安群
喧因雨静一榻占樓寬我獨邀天幸人間路正難
寓樓讀陶詩畢敬題其後
顔謝非同調千秋苐一人精深涵道味爛漫發天眞有
耻難諧俗無官肯計貧平生頑懦意感動賴先民
雨中獨遊南池
外吏無交舊歸人簡應酬烟波宜獨往風雨感重遊遠
影干帆暮孤亭萬樹秋多情天井派日夜向南流(東泉志自)
(滋陽至寧陽界共六十三泉俱入濟寧是爲天井派)
舟發濟寧
波紋平熨帛岸影曲隨弓坐覺一船穩行聞八牐通城
根滙洸汶雲外指龜蒙多少乘軺使誰憐大小東
過仲家淺望魚臺諸山
解纜雞三唱前征曙色催蒼葭迷藪澤白鳥起灣洄日
挾川光動帆衝霧氣開好山靑似染的的近魚臺
南陽鎮二首
五丈溝東望陂湖極淼茫(寰宇記泗水自任城界經魚臺東與菏水合一名五丈溝)
(西自金鄉流入)楊樁支兩畔綫溜走中央古市秋來廢平田潦
後荒船船載漁具聊復免流亡
一帶山形墮周遭地勢㘭老隄崩泐石欹屋落苫茅是
處添新戍何年咏樂郊最憐農失業牛犢飽芻茭
食魚
泲水今年大河魚逆上流垂竿來接尾舉網出駢頭童
僕餐皆饜庖廚棄不留多年京洛住此味當珍饈
泗上亭
亭長臺邊路茫茫閱世多自墟秦社稷誰保漢山河芒
碭雲銷氣枌榆社改柯空傳沛中叟曾聽大風歌
食蓮藕有感
蓮藕同時賣湖鮮賤勿論劈蓬香爪甲嚼雪脆牙齦過
客連檣販居民種水繁好爲來歲計采實合留根
晚泊韓莊閘
百丈轉坡陀孤舟泊旋渦遠山浮沛縣急水灌泇河鴈
鶩連天去萑苻棄地多坐看殘月上徹夜有漁歌
枕上喜聞櫓聲
櫓聲淸似雁搖夢下前汀轉益歸心急能教醉耳醒風
生南北埭月過短長亭不解眉山老欣聞泗岸鈴
臺兒莊阻風
行止原難必天涯信短篷明知滿槽水不敵石郵風高
枕沈舟外微吟折葦中向來多逆境閱歷已成翁
泇溝順風掛帆
侵曉長年起開頭報順風遄歸天意許利涉客心同後
至無奔馬前飛及片鴻布帆安穩在計日報兒童
入新河見糧艘覆敗者
黃水奔騰入新渠變濁流誰云無大患(凡漕運漂流米二百石以內爲)
(小患二百石以外爲大患見何喬遠記)依舊有沈舟已鑿終難塞將淤在
急籌治河兼治漕何策兩綢繆
五更渡黃河食頃抵天妃閘
淮強黃勢弱擘箭出盤渦水碧見檣影月明來棹歌蛟
龍三舍避鷗鷺兩涯多不用占風色聞雞已渡河
雨泊淮關
鎖鑰嚴關閉裝&KR0809;獨客輕市樓傳柝暗鄰舫吐燈明酒
罷人初静風高浪不驚淮南今夜雨好片滴篷聲
淮上留别族弟信斯
怡荆好兄弟五世義門如每下南州榻長停中道車貧
來初析箸老去各移居尚爾敦宗誼殷勤一慰予
淮陰矦廟下作
滅楚還封楚破齊曾王齊英雄歸駕馭股掌若孩提失
國嗟烹狗糜身付牝雞土人憐至骨廟像儼公圭
泊寶應喬介夫枉過舟中兼餉家釀
翼折桓山鳥喬家季獨存再過城外路及踐别時言(春初)
(介夫在京師聞余有長告意初未之信故云)風雨藏書屋鶯花縱櫂園(向爲尊甫)
(侍讀公作縱棹圖歌又爲令兄庶常君題蒹葭書屋)舊題如夢寐負此酒盈尊
高寶漕渠夏秋凡兩决半月前隄工始就舟行
過此有感而作
民力東南竭官程西北勞隄防隨處潰畚鍤不時&KR0894;秔
稻連塍沒菰蔣比岸高古來論水利豈獨爲通漕
過露筋祠下
舊是鹿筋梁何年祀女郎至今留廟貌考古實荒唐曉
氣蛙魚國秋聲蚊蚋鄉人家葦花裏放鴨滿陂塘
䢴關小泊同年王樓村擕酒就舟中小飲
半日揚州住爲歡累主人同年官自逹(謂李鹺司)二老分相
親我袖羞懷刺君&KR0809;轉諱貧㩦觴還挈榼感激爲情眞
過高旻寺輓湘雨長老
宿昔還山約蹉跎久未忘高僧先下世法子繼開堂物
外交遊少人間感嘆長餘生知幾日來炷影前香
丁亥春隨駕遊金山寺爾時便作休官之想
初心幸遂重經山下風便不及泊作詩以結後
緣
蓬萊重入望風引去如飛指水言猶在登山力已微憑
誰留玉帶幸自脫朝衣(余遊金山詩有終脫朝衫披野衲句)爲報江神道
無田我亦歸(爲謝江神豈得巳有田不歸如江水蘇東坡登金山句也)
夜宿常州城外
渡江纔兩宿今夕到毘陵酒熟橋邊肆魚跳柳外&KR0699;烟
波千里舶簾幕幾重燈漸與鄉園近惟愁米價增
梁溪道中
山水多平遠秋來悉美田紅薑肥似掌紫芋大於拳玉
剥菱腰闊珠收芡粒圓老饕歸爲口一味說豐年
村童籠致黃雀二十尾用六十錢買之放生口
占一首
八月野田雀成群入市闤充庖憐爾命倒篋破吾慳孰
出樊籠外並生天地間放飛因戒殺不是望銜環
過吳門擬一晤何屺瞻吳漪堂陸冰賢諸同年
竟爲風雨所阻戲以詩代柬
屈指算良晤到來風雨狂往還期不偶跬步病相妨酒
要乘閒置游須計日償防他三子咲歸去有何忙
初到家二首
生涯與時背所事率滯阻六月擇歸期既雨且當暑涉
秋甫就道凉意動砧杵絺綌乃征衣到家換時序凄風
不堪著初服巳吾許
久客返敝廬曩基無改築南榮望阡陌西舍通隣曲舊
時杖白頭零落多鬼錄後生類好事開口問朝局吾衰
苦善忘聾瞶廢耳目報以一不知惟應話農牧
中秋桂庭對月與徐韓奕馬衎齋及兒孫軰小
飲
桂樹影娑婆飄香散月波中秋晴日少樂事故園多邂
逅成良會團圞好放歌兒孫齊在眼不醉更何如
省先父母墓
墓祭仍隨俗君羹不逮親轉傷通籍晚無𥙷在家貧去
卜靑烏吉歸瞻翠鬛新松栽欣免觸山鹿爾何仁
行園
畦丁老且死五𤱔廢不治朝來杖藜往露草紛披披桑
柘析爲薪藤蘿蔓成籬池荒鷺群散地瘦螘族移蚤知
蕪穢場中有茅菴基畫圖良巳具結搆伊何時(禹愼齋曾爲余)
(作初白菴圖)
腹痞
本意歸田樂翻將病到家胸中無壘塊腹内有癥瘕銖
兩醫方誤毫釐砭石差(去夏在京師針治不效)所憂非性命衰態
自堪嗟
藥師周晬
去年傳遠信錫汝藥師名我老歸初見兒今齒巳生但
求無疾疢不敢望聰明撥棄人間事猶餘膝上情
九月晦日馬衎齋見過同爲雲岫之遊
近遊老尚能獨往難决驟自從竹垞喪結伴少耆舊馬
仲晨叩門邀余赴雲岫放船非意料勝踐出邂逅我有
一枝藤筋強節堅瘦何曾蹞步失所向傍顚仆扶衰幸
有賴懶病庶可救連山際東南崖窽露晴晝九十有九
峰一峰爲領䄂前蹤悵未到初願晚始就迨此風日佳
後期恐難又
泊舟甪里堰肩輿行經南北兩湖
水盡乃見山捨舟遂遵陸村遥雞犬散路狹田禾熟漸
入漸幽深近身空翠撲濛濛午曦澹黯黯秋氣蓄忽於
杳靄中豁逹開心目三百頃湖光長隄亘其腹霜林環
四照倒影漾紅綠惜哉好畫圖冷落付樵牧平生汗漫
遊臨老思歸宿終當結茅茨來此占一曲
晚抵高陽山麓上九曲磴夜投雲岫菴
到山路疑窮壁立靑㠝岏松陰十二轉一上改一觀忽
聞鷹呌風側背來高寒夕陽墮西陸返景飛彈丸閴寂
禪者居地偪天形寬鐘聲落海外列宿棲簷端老僧咲
迎門藹若平生歡謂言登陟險知我步履艱汲井爲烹
茶拂牀與安单蕭然一行脚只作道侶看
十月朔五更鷹窠頂觀日出
吾聞堯時十日曾並出域內大水凡九年自從羿射九
日落大禹注海納百川獨留一曜隨天旋爾來四千一
百七十載朝朝沐浴蛟龍淵登州蓬萊閣太山日觀羅
浮巔文人遊跡往往到鷹窠之頂僻在東南偏海隅荒
陋題咏少好事或聽旁人傳率云九月晦後十月朔是
時日月行同躔初生類合璧吞吐寅卯前居民生長此
山頂目所睹記云偶然况乃遊人一生或間至何怪欲
覯無由緣我來此處看日出要是乾坤曠蕩之奇觀山
高地窮天水連尾閭東洩茫無邊明星有爛黑氣作霧
非霧兮烟非烟移時一痕破滿空血色紅殷鮮乍浮復
乍沈水底疑被長繩牽須臾涌出水面圓紫金光現榑
桑顚自東而西不知幾万里一綫倒射洪波穿亦不知
自高而下幾千万萬丈一躍直上團團天觀者目眩心
神遷却尋雞聲到宿處松窗黑暗僧猶眠
糴米
官罷無祠禄家貧斗石艱致炊誰巧手欲乞我慙顔懸
釡三秋後傾&KR0809;一飽間瓶罌防鼠竊莫咲老夫慳
祝尚于潘竹村偕過不值各以新詩見投奉荅
一首
卅載風塵兩髩絲得歸翻悔挂冠遲門無俗客閒何礙
里有耆年晩始知銜䄂方將修半刺投名先已枉新詩
從今步屧母辭數各趁腰輕脚健時
連日雪不止忽憶塞外舊遊
臯蘇祠下拜龍公預祝明年二麥豐稍密儘教封蟄戸
漸高休遣没牛宫久無書寄孤鴻外曾記身穿万馬中
誰信茆簷蒙敗絮出門一步怕頭風
藩司頒新曆至
天上軒轅紀山中草木年授時存國典頒賜及村田舊
曆行當棄陳人秪自憐千官孟冬朔猶記午門前
聞王丹思及第之報喜而有寄
有命難終屈多才豈易量(武英書局議叙同事諸子先後得官丹思爲奏事者所抑)
(迄不得選復爲畫供奉)蹉跎留畫苑瀟洒赴文場一賦辭成䜟三
年願果償喜聞王芍藥秋後領群芳(庚寅春丹思作芍藥賦其結語云開)
(時不用嫌君晚君在青春最上頭余戲呼爲王芍藥竟成大魁之䜟)
冬至後一日復雪
經旬重遇雪半月未開冰積素林光合微陽井氣升蕊
疎梅尚禁梢重竹難勝傳語敲門客竒寒幸見矜(時有以俗)
(事相優者)
自題臥室
生踰七九年考室忝堂構敝廬足風雨自我先人舊塗
塈旁免穿茅茨上除漏于中劣容榻圬墁功易奏𧖟繭
密包纏蜂房疏戸牖陰陽有向背時日無避就何以占
吉祥甘眠宵續晝
曉窗展卷有味乎昌黎吾老著讀書之句輙成
一律
捨此身何著蠧書時復翻味應同菽粟老豈廢饔飱請
益虚師友流風覬子孫却慙更事久多負古人言
後十日復大雪
天工如刻期一月連三白同雲聚其族巧作十日隔初
聞檐溜融旋見瓦溝積幽人閉關臥護此一庭㓗里老
有好懷衝寒走相索(叶)豈無新釀黍與汝回煖熱肺病
適余侵臨觴主慙客居鄰幸匪遠歲晚况休役有約待
晴和傾壺看新麥
小齋前移植梅樹
擬徙池東樹規除砌下苔最先論位置次第及栽培疎
影移燈就生機戰雪回歲寒吾與汝滿眼盻花開
次副相揆公塞外遇雪用舊韵見懷二首
遠枉三秋訊開當雪霽時斷雲歸岫晩朔雁渡江遲舊
事炊粱夢新篇叠韵詩别前初約在宛宛見心期
班行同引籍掌次近除名馬上衝寒色山中曝背情君
才方大用吾意適孤行若問莵裘計鳩巢拙未成(來詩云勉)
(酬初白願爲報一菴成)
座主宗伯許公枉駕敝廬感今追昔敬賦長律
致謝
童穉相親到白頭公今予告我歸休二三子外無同軰
五十年前是舊遊僻地煙霞迎几杖敝廬風雨傍松楸
多承古道關存殁在處追隨淚欲流
閒咏
延曦開竹閣向晦掩柴關世自如烟動(謝靈運詩民動如烟我静而鏡)
吾猶比鶴閒靈苗須善護雜念最難刪此境於何驗無
如窹寐間
臘月雨
五行逓休旺歲晏陰亢陽曾是冰霰晨際兹淫潦妨一
旬恒雨若物性遂失常南山慰朝隮四野烟霾併百草
萋以綠苔枝競芬芳階前蚯蚓出檐角春鳩鳴虹見亦
非時乘機潜發生頊冥溺厥職氣洩冬不藏田間一秃
翁所願歌時康側身屋漏底仰視天茫茫
半月以來坊局史館前後軰削籍者凡二十一
人偶閱邸抄慨然而賦
占籍幾三百同朝半盍簪故知員太冗不謂譴方深枯
菀寧關命行藏各拊心幸收麋鹿跡終莫負山林
癸巳除夕家讌有懷諸弟二首
室煖紅爐炭窗浮畫燭烟歲華如夢裏家慶且尊前明
日晴難料殘宵醉可憐龍鍾還自幸扶病過蛇年
稍稍初心遂匆匆節物違寒庖供野饋質庫寄朝衣有
弟分南北(時德尹潤木留京邸信菴客粤西未歸)無官减是非一門推我
長齒序也應歸
敬業堂詩集卷四十二
