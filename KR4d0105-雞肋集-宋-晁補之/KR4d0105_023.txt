濟北晁先生雞肋集目錄
第二十三卷
挽辭
欽聖皇后挽辭二首
欽慈皇后挽辭二首
王拱辰太尉挽辭二首
趙開祖挽辭一首
蔡州叔父金部挽辭五首
蔡州叔父金部挽辭别二首
秦國夫人挽辭安門下母二首
秦國夫人挽辭三首
任承制挽辭
濟北晁先生雞肋集目錄(終)
濟北晁先生雞肋集卷第二十三
挽辭
欽聖皇后挽辭二首
神開大馬表坤祺象配黃龍耀母儀囏棘從權非
本意憂勤復辟竟先期欲書皇極彝倫事不在關
睢卷耳詩陵作因山名改聖君王仁孝自生知
蒼黃大策中先定洶涌姦言外獨驚可但觸山憂
地坼只應鍊石見天成江湖自㫺波濤遠日月如
今晝夜明盡作兒啼送文母不知簫鼓若為聲
欽慈皇后挽辭二首
仙馭飄颻不可尋西陵寶冊襚衣衾禮遵章懿因
仁志諡酌欽慈自聖心感泣萬人隨遣奠恩勤千
古詠徽音一言能使民忠勸要識吾君孝治深
弓韣它年事炳靈紅光滿室衆潛驚人言薄氏誠
君子天與文皇兆大横聖有至情風不止邦傳慶
祚日重明百神陪扈朝陵寢想像登輿動珮聲
王拱辰太尉挽辭二首
賈山辭賦妙升堂十八高名擅雒陽遭主聖人千
載事濟時賢獻萬夫望已加壇上將軍鉞未促齊
中相國裝曾有新詩介眉壽悲歌何忍送歸牆
童年已切耆英慕壯歲初陪後乘遊衛幕櫜弓皆
廣建梁筵進牘竝枚鄒雲臺生面丹青古馬鬛新
封草木秋是事公應付蜩甲蒼霞誰見揖浮丘
趙開祖挽歌辭
萬里歸來兩鬢霜故人如玉閟幽堂凄凉長吉無
題句冥默淮南未試方空復藏書如冊府何&KR1176;載
酒更僧坊諸郎文字能傳業開府風流未渠央
蔡州叔父金部挽歌辭五首
文詞蚤歲諸儒上操行當朝國士期清世急賢千
載事白頭齎志一州麾
省中共幞青綾出關内同驅五馬行何許書來一
千里西風淮上淚縱横
青史他年羨二疏功成脫屣向迷塗薄遊竟後抛
官約常愧都門長大夫
聞道一&KR1185;親卜築亦求百畞伴鉏犂那知湖海歸
來日只及鄉閭會葬時
竝直儀曹前後廳當簷種竹已青青平生不試南
宫筆可忍圖公地下銘
蔡州叔父金部挽辭别二首
書來猶勸還鄉早路梗誰令去棹遟曾綴鏘金拜
先壘可堪扱衽送靈輀
學比我公常恐後身於餘子似蒙知心驚竝直儀
曹夜淚盡孤吟海浦時
秦國夫人挽辭安門下母二首
瓜瓞傳仙裔鳲鳩媲積功龍章看子貴鶴髮與夫
同揄翟丹青裏珠襦鼓吹中秋原送車淚斜日起
西風
城南塞冠蓋哀挽送何人吉卜郊連浚恩封國號
秦桓碑空復古蒿里不知春應奪居廬念朝廷佇
弼臣
秦國夫人挽辭三首
指李仙源後興唐帝胄餘家傳湖北句人誦嶺南
書知子唯賓客揚名屬起居平生操史筆遺事一
欷歔
相國家風獨夫人壼範如寶珈宜服象文錦合軒
魚感慨温成議光華慶壽餘非夫聞敵退應愧此
生虛
酷好春秋學親書列女篇胡兒吟敢竝逸少字方
傳餘事猶閨範高材自世賢凱風君莫誦秋柏已
成阡
任承制挽辭劉挍勘槩求作
生業清談外浮名痛飲餘誰令力如虎坐使食無
魚壁冷猶鳴劒床空未卷書呻吟待河潤秋柏只
遺墟
濟北晁先生雞肋集卷第二十三
