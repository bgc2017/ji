濟北晁先生雞肋集目錄
第二十二卷
絶句
子固席上雪得芟字
泊舟山陽偶題
及第後將謁告先歸畱贈成甫
貴溪在信州城南其水西流七百里入江
遊龍虎山舟中望仙巖壁立千仞者不可
上其高處穴中往往如囷倉棺槨云蓋
仙人所居也余意大水人宅山上所作
泊思禪寺呈廖明略其地蓋干越寺在琵
琶洲上
和雒酒十二弟見隆羌赴闕
和洛笋小發
叔與戲云謂我竆我嘗傷食從而嘲之
將别歴下二首
將行陪貳車觀燈
定陶舟中
栗區村與无斁别
與子真諸人飲求仁不預作怨詩因戲荅
題榖熟驛舍二首
送永嘉縣君回至鹿邑東門外作
謫宋徙亳初聞周璠琵琶
題伯時畫
虹縣逢无斁自玉山歸二首
省曹夢游山示无斁
東坡公以種松法授杜子師為作詩子師
求同賦
自畫山水畱春堂大屏題其上
自畫山水寄正受題其上
次韵芸叟文潛體之觀音院題名
贈許體之
呈毅父提刑
十月九日初謁衞眞大清宫二首
寄李成季
累得周同年鍔書
譙都對酒憶玉函山
題段吉先小景三首
綴古詩懷家
題僧曇秀鍾山雜詠後
赴齊州道中
題袁耕道所收小飛來
讀藺相如傳贈李甥師藺
濟北晁先生雞肋集目錄(終)
濟北晁先生雞肋集目錄(終)
濟北晁先生雞肋集卷第二十二
七言絶句
子固席上雪得芟字
新霜一夜草如芟午酌臨軒雪點衫不怕夷門清
著骨故教詩句聳巉巗
泊舟山陽偶題
五歲淮山一夢新扁舟曾繫市橋春津亭石磴雙
垂桺見我依依似故人
及第後將謁告先歸畱贈成甫
濟北晁先生雞肋集卷第二十二
七言絶句
子固席上雪得芟字
新霜一夜草如芟午酌臨軒雪點衫不怕夷門清
著骨故教詩句聳巉巗
泊舟山陽偶題
五歲淮山一夢新扁舟曾繫市橋春津亭石磴雙
垂桺見我依依似故人
及第後將謁告先歸畱贈成甫
還家消息約薔薇眼看薔薇日日稀不踏龍頭遊
碧落君恩許伴晚鸎歸
貴溪在信州城南其水西流七百里入江
玉山東去不通州萬壑千巖隘上游應會逐臣西
望意故教溪水只西流
出遊龍虎山舟中望仙巗壁立千仞者不可
上其高處穴中往往如囷倉棺槨云蓋仙人
所居也余意大水人宅山上所作
稽天巨浸洗南荒尚有千峰骨立彊民未降丘應
宅此舉頭天壁有囷倉
泊思禪寺呈廖明略其地蓋干越寺在琵琶
洲上
遟君干越思禪寺彌月忘歸住翠嵐忽見琵琶洲
上月始驚全室在天南
和雒酒十二弟見降羌赴闕
二鳥蒙恩豈有知車書混一是昌期知君不化伊
川祭右倚門牆恐見麾
和洛筍小發
叔夜青山肯長往不應石髓化山堅君會籜龍纔
小發恐君心未老伊川
叔與戲云謂我竆我嘗傷食從而嘲之
羊踏胸中昨夜蔬不應捫腹怪如壺婦家得餔猶
須忍莫索㯽榔笑爾臞
將别歴下二首
來見紅蕖隘渚香歸塗未變桺梢黃殷勤趵突溪
中水相送扁舟向汶陽
鴛鴦鸂鶒繞漁梁搖漾山光與水光不管使君征
掉遠依然飛下舊池塘
將行陪貳車觀燈
行歌紅粉滿城歡猶作常時五馬看忽憶使君身
是客一時揮淚逐金鞍
安陶舟中
繚繞春堤去欲竆參差煙塢到還通依依潤桺侵
晨雨細細吹花傍午風
栗區村與無斁别
十年投分皆卿相四海論心只弟昆老憶躬耕困
隨牒春風揮淚栗區村
與子真諸人飲求仁不與作怨詩因戲荅
結習徐看蕩劫灰天花從自落空階似聞滿室唯
澄水投礫何因出定來
題糓熟驛舍二首
驛後新籬接短牆枯荷衰桺小池塘倦游對此忘
行路徙倚軒窗看夕陽
一官南北鬢將華數畞荒池淨水花埽地開窗置
書几此生隨處便為家
送永嘉君回至鹿邑東門外作
冬温榆桺未全彫黃蝶飛飛綴野蒿華髮不堪悲
世故斜川歸興滿東臯
謫宋徙亳初聞周璠琵琶
棗園憭慄檜廳寒醉倚琵琶倒鶡冠不似江州白
司馬只成怨恨不成歡
題伯時画
單于射獲明妃笑勸酌蒲萄跪小胡不恨别宫昆
莫老應憐超乘子南夫
虹縣逢無斁二首(山歸自玉)
清河摻執汴河逢萬里悲歡一夢中不作常情問
京雒魚山好在故園松
千載昌期尚此逢詢謀多在布韋中南歸已後鍾
山集猶憶君王代麈松(主與松枝令代麈尾鄭譏對陳主鍾山陳)
省曹夢游山示無斁
萬里歸來兄弟樂百年多病井廬思如何騎馬穿
靴地只夢登山著屐時
東坡公以種松法授都梁杜子師并為作詩
子師求余同賦
不學栽榿業種松未慙履狶笑屠龍許君盡得東
坡術巳與先生一事同
長錐散子巖巖遍短竹扶條歲歲添待得烹茶有
松葉不應更課木奴縑
佩牛未敢邀君出射虎何當許我從要看堂堂冠
劎叟蒼然十萬甲夫中
自画山水畱春堂大屛題其上
胸中正可吞雲夢盞裏何妨對聖賢有意清秋(作一)
(笻扶)入衡霍為君(毛錐一作)無盡寫江天
自画山水寄正受題其上
虎觀它年青汗手白頭田畝未能閑自嫌麥隴無
佳思戲作南齋百里山
次韵芸叟文潛體之觀音院題名
壁上棲鵶粉剝紅萍游無定得風同故人妙墨何
人識文豹依依霧雨中
贈許體之
樓下無心卧許公求田已約草年同詩來正值花
如雪心事春風浩蕩中
呈毅父提刑
不酌公榮有意哉可能元亮此公儕但讀離騷政
須酒不應須為菊花來
十月九日初謁衛真太清宫二首
虛庭下拜初形肅祕殿瞻容更魄驚何必囊函窺
至妙始知塵垢負平生
帷間角麈千年白庭下髥羱一點青當日乘雲無
馬跡只今遺木盡龍形
寄李成季
聞驅傳節向秦關何日重來玉筍班猶勝譙都拙
司馬苦無官况不教閑
累得周同年鍔書
譙都司馬拙依然翻手為雲絶可憐唯有鳳翔周
錄事手書連月寄同年
譙都對酒憶玉函山(對此山齊州西樓)
不遣西樓對玉函宋譙頻綴副車銜今年重汙花
前酒猶是揚州别駕衫
題段吉先小景三首
慘澹天雲欲雨低秋山人静鳥聲稀似聞谷響飛
黃葉恐有孫登半嶺歸
人生何事踏塵埃閒處胸襟足自開不作終南養
高價小山幽桂好歸來
碧天無際日悠悠風静沙平不見洲彭浪磯邊亦
如此危峯獨木繫扁舟
綴古詩懷家
二月已破三月來蝴蝶忽然滿芳草正是歸時君
不歸及至君來花又少
題僧曇秀鍾山雜詠二十首後
明珠出袖四百琲坐有煙霞草木香斷取鍾山擎
石掌那知不下淨名床
赴齊道中
淮南蒙召鬢毛斑乞得東秦慰病顔曉整輕鞍汶
陽北却衝微雨看青山
題袁耕道所收小飛來
藏山常恐負而走壺中九華安在哉憶似冷泉亭
畔見為君題作小飛來
讀藺相如傳贈李甥師藺
蚩蚩六國共憂秦獨有相如智不羣完璧東歸何
足道最賢能下怒將軍
濟北晁先生雞肋集卷第二十二
