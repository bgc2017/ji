濟北晁先生雞肋集目錄
第五十七卷
啟
賀門下吳侍郎啟
代上北京韓丞相子華啟
謝何相公啟
賀侯樞密啟
謝韓儀公啟
泗州謝執政啟
代外舅杜侍郎賀姚舍人輝中啟
泗州謝監司啟
謝泗州倅曾丞議啟
謝泗州教授啟
答賀直閣林次中啓
謝龍圖吳雍薦論啓
高麗人使回遠迎狀
謝高麗使送人事物狀
送高麗使副人事物狀
北朝國信大使先狀
濟北晁先生雞肋集目錄(終)
濟北晁先生雞肋集卷第五十七
啓
賀門下吳侍郎啓
誕膺制撿再秉政機已光選衆之求更竦具瞻之
望凡居庥廕靡不欣愉恭惟某官致主忠誠濟時
賢業寵冠三朝之舊譽高百辟之前蓍龜治忽之
所昭柱石安危之攸恃久茲均佚未替告猷聿逢
圖任之明復貳納言之重國政弛張之素達人材
能鄙之盡知祇頼和衷以成累洽伏念補之稟性
朴野賦命奇竆早荐歴於閨臺晚屢更於麾守嘗
遭尤悔旋被洗湔皆朝廷及物之私與門牆好士
之德尚叨寄委敢怠承宣今川流已復而無虞歲
事將登而甚美吏知免咎民識樂生仰大厦之帡
幪固無不芘撫孤蹤之踸踔當有所歸即日再惟
燮理宴閑神明勞相屬拘官守阻造台閎
代上北京韓丞相子華啓
孚告治廷改司畱鑰逖聞新命竊忭丹悰恭以某
官道重躬行望隆世濟翊亮四朝之老儀形百辟
之師黃閤調元意比勞於鼎鼐赤松嘉遯興已傲
於林泉屬訪落之云初固&KR0736;賢之方急茂惟安集
尚輟保釐開府加崇擁旄增重居然全魏隠若長
城伯教素明愛茲棠而敢伐公歸寧遽有是衮以
宜封某蚤誤陶甄復叨庇頼雖簡書之良窘繄履
幕之匪遥幸會居多欣愉倍劇
謝何相公啓
峻騭鼎司誕敷制命嘗致門牆之慶粗申簮履之
虔偉天地之休明曠山川之受納故惟幽介畢獲
昭蘇民知至善之不忘物識太平之無象即日恭
惟持國有道自天降康三接益隆百禄是擁伏以
某官剛柔體撰文武憲邦尊主遠猷隠申甫之維
翰宜民善政粤丙魏之有聲寬足以得衆而惠足
以使人深可以通志而幾可以成務大臣絶傷手
之斲小人懷隔面之從本於中和成此清靜所以
不勞施設坐致安榮伏念某稟生拙艱擇術迂滯
以場屋粗知文墨故閨臺誤有姓名然而未嘗當
一事權任一言責是以初從輕坐終獲盪除齒髮
衰齡妻孥滿目晚已無心於事業老猶有累於寒
飢及此分符益知幸會念使功孰與使過况屬盛
時儻成仁可以殺身敢忘異日顧惟遠跡阻望台
閎
賀侯樞密啓
光膺襃制峻執鴻樞國有儒臣以裨上治民知聖
澤當復下流相與歡愉固無遠近伏以某官高明
篤實寬裕直方岌然髦士之中夙有大臣之氣果
逢盛旦自拔周行辭章炳蔚足以鼓動四方操節
冰霜足以整齊百吏事無施而不可才屢施以皆
宜曾未十年遂登兩府漢千秋之寤武帝何足慕
哉唐馬周之遭太宗無以尚此洪惟聖主以孝事
宗廟&KR0736;率由於舊章以仁育幅員欲誕敷於文德
務進温良之士聿求久大之功必有同寅来膺至
眷豈惟精神折衝於樽俎之上固將中和明備乎
禮樂之間而某稟資拙疎賦命蹇薄以場屋粗知
文墨故閨臺誤有姓名不慮冗材既盈小器故暫
膺於識拔已旋致於顛隮然而未嘗任一事權當
一言責用汔逢於清問遂終削於丹書儻非獲依
仁賢當路之餘光何以克全孤介末塗之晚節重
念補之頃親講習又接鄉邦竊比然明辱知子産
敢同貢禹恃舊王陽不能自躍於鴻罏乃獨長鳴
於峻阪盡煩深察更欲何求貧未脱於寒飢尚資
廩入老不愆於忠孝猶累生成念賀厦之可同悵
埽門而無自
謝韓儀公啓
伏念近者特造門牆願親杖屨康寧貌悦千岩松
竹之間蕭散情長一世塵埃之上不覺聳慕膝屈
冰歎意消顧蚤預於甄收非敢言於婣婭高明廣
逮疎逖咸依尚憐孤根未必墜雨生芻一束窘竆
巷之坐愁清酒百壺陪後堂之宴笑曾忘禮絶滋
愧人微綠野放談過晉公之高蹈黃花佳唱比陶
令之將歸醉猶貸於歐茵狂豈誅於落帽顔間和
氣席上陽春以此使人何人不盡既貪知己特達
勿貳之意遂罄平居深念欲效之言而莫戒轉喉
幾成捫舌雖禮不禁嫌諱字亦有同音如肇者和
帝名也而漢郡存京兆之稱又操者世祖諱也而
植詩有造日之句載在傳注可以&KR0690;知乃唐鉅儒
若韓吏部亦著宏辯欲開後疑晉進既殊釗昭不
避仰惟大雅固已包荒然令公以三朝德望之尊
而不肖有十年門下之舊昜知罕犯每慎偶疎豈
止汗顔真成芒背自違鈞席愈攪蓬心悔訟稍瘳
蕪詞始敘伏乞略此細故要諸後圖間順下風且
詢公議似聞芝撿已拜玉音想遂促於曹裝行復
調於伊鼎即日恭惟神明来相寢餗鈞休補之田
野益疎光儀乍阻蕭然形迹失此庇依已戒僕夫
將趨道左庶欲贊輿誦具瞻之意豈獨伸恩閎私
戀之情
泗州謝執政啓
久此投閒初蒙起廢已膺近使更竊名邦荷天地
之曲成玷鈞衡之平施迂疎内揆感涕徒揮伏念
某家世久衰人材甚冗早預諸生之選與從三館
之遊羣飛刺天同時遇合者自其能爾決起控地
無庸不足者安所尤哉幸未忽於省循終獲逢於
湔洗退無仇怨寧論三歲之不興進有盛明未廢
十年之乃字里閭浸鄙文法逾疎顧雖懷遭時有
用之心實亦負陳力不能之責斯蓋伏遇某官忠
誠尊主賢業濟時蓍龜治忽之所昭柱石安危之
攸恃豈惟丙魏有聲於漢蓋非堯舜不陳於王邦
之榮懷必歸其美於上上有大澤必行而致之民
災祲聿消歡謠允塞恭惟挈國尤慎官人敢圖赦
過之餘廼在選能之列泗雖支郡地實控淮舳艫
上下以相銜冠蓋往来而旁午今秋潦收涸而川
流底平稼已兆於豐登吏苟逃於曠失顧承人乏
適在此時逢歲有餘乃幸乞漿而得酒於生無愛
尚欲舍魚而食熊誓以肖翹仰酬造物
代外舅杜侍郎賀姚舍人輝中啓
拜命中宸升華西掖側聞新命預劇懽悰竊以舍
人制行温恭修辭敏達夙藴濟時之業中懷拔俗
之情決科從仕者不四三年閉門著書者踰二十
載化行閭里共畏陳君之知名動京師咸高鄭子
之趣二聖垂衣之始羣才連茹而来首登老成次
起遺逸以謂處阨竆而不愍則宜傃富貴而能行
議禮曲臺衆果推於適變讎書東觀士尤服其多
聞豈徒居遺闕而抗辭司言動而直筆雖亟躋於
法從已久屈於公才出則代言許劉超之清慎入
而承問倚徐邈之博通朝廷得賢中外胥慶某早
塵近列竊企下風未修牆屏之虔先辱緘縢之貺
永言欣佩莫罄敘陳
泗州謝監司啓
久幸投閒初蒙起廢拜明恩而跼蹐奉中旨以馳
驅偶莅屬城遂依大庇州素稱於繁會力尤病於
拙囏視事云初撫躬以愧伏念某材能甚薄學問
又非越自諸生蚤升三館再更郎選四領藩麾惟
被譴之獨輕故滌瑕之前逮付以要郡俾其赴功
野鹿情疎念蒿苹而常在疲駑氣索見車蓋以内
驚伏遇某官寬厚愛人公忠莅事提封一路撿察
百城仰惟攬轡之邈然孰不望風而惕若更願小
寬撿策稍假歲時必有毫釐自圖報稱官守所拘
不獲趨候門牆
謝泗州倅曾承議啟
恩俞守郡幸會同僚平居想望之深今此從遊之
便伏以某官賢猷開濟雅趣靖良事業藹其家傳
聲名籍於衆口方紆佐郡良屈遠猷然而素履允
修撝謙更篤宜入預清華之選寧久從關決之勞
惟此拙囏劇於延跂歌襦袴之慕深愧非才詠海
沂之康終煩敏手方圖馳問遽辱惠音黼繡之辭
蔚然累幅衰頽之質煥若增輝展晤非遥欣愉可
既
謝泗州教授啟
比蒙恩撿改莅便州悵馳問之未遑辱流音之先
及眷言披玩但極感銘伏以某官早擅俊聲躐登
科第偉該通之經術爗藻麗之文辭暫屈討論亟
躋要近某衰遲假守邂逅爲僚敢辭奔走之勤行
有晤承之便方茲殘溽更厚自持
答賀直閣林次中啟
升華内閣增秩列卿雖揚歴之固宜亦東掄之&KR0906;
重竊以冊府之設非止於藏書文館之名固先於
延士大則典領譔述或次補法從之崇卑而是正
挍讎猶擺落常流之賤嘗&KR0736;所以置此之始又念
所以待之之殊豈欲虚名相矜而徒以廩食豢養
於燕休深廬默坐而不聞朝廷議論之毫末世務
既趨於一切書生亦習於自輕迨茲陵夷最號閑
冷聖明繼照員品復修方將敷求久任之俊良稍
以敦勸方来之遺逸猥同聲氣預有光輝恭惟某
官少以藝文早收科級本於高才達識之自致濟
以彊學好問而旁通明白不私敏捷立斷事每試
而皆可居所去而見&KR0736;烏府郎曹屢更於繁要蘭
臺都省稍陟於高華果奉明恩更躋祕職猗歟父
子之相繼藹然兄弟之嘉聲儒者之榮衆人所慕
行超騰於近列益開發於遠圖致主之功計日以
竢補之備員中秘絶企後塵乃蒙齒記常僚講修
故事交馳牋牘慙輩行之非宜藏置縑緗傳子孫
而為好
謝龍圖吳雍薦論啟
陳編窺竊何補諸生華衮襃榮敢煩一字誤蒙代
匱祗劇厚顔補之稟生既愚聞道亦淺少日狂狷
頗復激昂長年艱難稍亦咎悔不幸先子蚤棄諸
孤居然為貧初此求仕賣刀買犢行藏獨可以自
期觀頤舍龜失得不足以相補朅来泮水三昜歲
華無它時捧檄之勞有平居肄業之樂譬彼倦鳥
聊復投林坐令摧頽滋用迂闊風雨子桑之席促
軫屋穿蓬蒿仲蔚之園披書案朽間偶好事惠然
晤談務閑偷安&KR0690;滿當去豈圖過聽乃此誤加謂
鳬足非長而雞肋可惜收置門館論諸朝廷此蓋
伏遇某官高才得君強恕待物統綏一道刺舉百
城如般之運斧斤曾微擁腫若良之操轡策安有
疲駑曲憐孤生為借餘潤㫺張安世不樂私謝而
李習之嘗賦感知趣非不同義各有處更願寬其
不及須以後来豈無毫釐可卜報效
高麗人使回遠迎
伏審航琛入貢館飫言歸瞻九雉之崢嶸夢回天
上指三韓之縹緲色見眉間候祋来聞使軺將及
參承可卜欣抃良深
謝高麗使送人事物狀
茲緣迓勞初獲晤瞻入覲日畿慶賜牽之成禮言
歸海國辱展幣以交驩盛意難承珍藏敢置
送高麗使副人事物狀
州僚備位郊犒常儀蚤欽俎豆之風先煩委贄願
報瓊瑶之好敢廢實笲薄物將誠别封具列
北朝國信大使先狀
茲者歴紀歲端禮欽鄰問眷使軺之于邁幸候館
之可休冒涉寒威乂寧福履趨承良邇欣詠徒深
濟北晁先生雞肋集卷第五十七
