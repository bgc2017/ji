







　　欽定四庫全書

　　粤西叢載巻二

　　桂林府通判汪森編

　　題名(見桂勝)

　　臨桂縣讀書巖題名　唐刑部員外郎孟簡元和元年
三月三日遊　宋朝奉郎通判桂州軍州事楊書思政
和二年九月晦來　孫覿北歸提㸃刑獄董棻招經畧
安撫劉彦適轉運副使陳兖轉運判官趙子巖餞於䝉

亭飯後登鐡牛寺塔徒歩入藏院觀無盡老人畵象初
寮道人書榜及讀書嵓所刻五詠晚集於静寄紹興四
年十月十七日　淳熙改元冬常㳟曽遊　開封王維
則拉張信之啜茶嵓下山主華公預焉淳熙十年嵗次
癸卯七月十九日題　紹興甲戌三月二十七日知府
事吕愿中訪顔氏讀書巖瀹茗鼔琴裵回久之預者三
人機宜劉襄監郡朱良弼司理葉仁

　　隠山題名　河内李曾伯再牧桂之明年實開慶改元

上命三衢柴士表視邊隘竣事將還夏六月二十一日
約憲倉四明豐&KR0581;兵帥汪光朱廣用符離朱焕載酒千
山觀訪招隠過仙奕感今懷昔風物固亡恙也時火傘
張空水光蘸碧相與徜徉其間清不受暑因得四十字
并識諸石　治平元年仲冬十八日同魯國長源吳興
彦聖遊鴈門質夫因題於洞之左崖　轉運使沈起提
㸃刑獄章峴治平丁未仲冬十有二日同遊隠山因訪
武陵遺事遂題於石　淳熙戊戌嵗六月丙戌廖季能

置酒約詹體仁張敬夫登千山觀泛舟西湖荷花雖未
盛開水光清浄自足銷暑視北牖洞之前有勝地體仁
欲為小亭名以招隠敬夫北歸有日不及觀斯亭之經
始獨預書招隠二字以貽之　招隠亭中詹體仁約廖
季能飲酒落之水光山色隠映萬狀畢陳於樽爼之間
遂登北牖洞捫崖剔蘚得唐刺史李渤寳厯間題名葢
西湖最勝處也回視題扁與石間留字有懷張敬夫矯
首飛鴻為之滿引并以所書招隠二大字鑱諸石云淳

熙戊戌閠月下澣　招隠之勝冠絶桂林淳熙五年仲
秋辛亥建安黄德琬廷瑞昭武龔總㑹叟延平張士佺
子真邯鄲劉乗晉伯莒國宋虞卿元凱瑯琊王文若謂
之長沙李逵超宗闗中馬寕祖奉先泛舟來遊鄭廷臣
書　淳熙壬寅六月二十日四明王正已伯仁夫擕孥
來遊　桐廬詹儀之以寒食休務約郡丞陳昭嗣李晉
帥屬周環滕&KR1456;唐廷堅葉子義郡文學陳邕蚤飯榕溪
閣觀青帯甘棠橋歴覽西湖六洞之勝時膏雨初霽風

日融怡流峙動植觸目㑹心分韻賦詩薄暮而返淳熙
十四年二月戊子　淳熙丁未七月下澣詹體仁王仲
寅孫稽仲觀稼城西小酌招隠亭亭葢體仁將漕時所
建俯仰十年感慨賦詩近暮乃還　北嵓劉愈晞韓以
孟冬初澣約建安雷霆復之桂陽姚宋佐輔之禾川劉
伯源慶長金華徐由已克仁虢略楊艿懷英圮上邵康
年仲安長沙曽倫長卿安成彭世亨元泰探勝湖上屬
時久晴風景怡暢崇崖巨㟧萬狀畢陳泛澄升高窮所

未到相羊周覽改席精廬清興有餘盃行無算竟夕乃
還實淳熙丁未嵗也　嘉泰元年秋七月二日温陵趙
庚西叔徐伯嵩高叟陳燀君顯陳次山景甫延平廖視
明甫李之有叔則鍾安老定叟三山王復古興周黄士
特仲誼莆陽傅誠至叔顧褘韋叔葉元澤季成臨汀吳
雄夢錫建安劉學裘傳之同遊　經畧安撫使莆陽蔡
戡定夫提㸃刑獄公事延平廖瓌季碩轉運判官長沙
吳獵德夫嘉泰三年重九日同遊　計使括蒼管定夫

帥守巨野李誠之後先來桂且久未嘗一武西湖嵓洞
壬申初伏始獲遊覽自資慶腰輿上千山觀憩西峯中
峯隠山煮茗談方外移時泛舟訪招隠巖竇幽邃竒石
森列湖光㶑灔雲錦帯映誠可賞已而雷聲殷空雲頭
俄興凉雨飄灑四顧田野緑秧濯濯(下文闕)　嘉定壬申
六月下澣括蒼管湛携家登千山觀泛西湖　方孚若
侍親屢遊嘉定癸酉　荷花鏡香鼓棹觴吟依約杭湖
白蘇如在蒼崖玉立澄潭環焉枕漱其間又令人有蓬

瀛想贑曽原一旴周子榮汴趙希囿時䥔洪范得輿淳
祐十二年夏五

　　潛洞題名　王夀卿姚同卿張子貞子斐黄徳制田子
謇王儀之滕子正乾道己丑中元日遊　淳熙辛丑夏
六月望天台王清叔約客於西湖之上程伯莊徐商老
張明仲劉傳朋張子真李伯寅魏熏夫王詠之凡八人
於時背夏渉秋老火益壯縈舟叢薄少憩是間觴行笑
歌聲動嵓谷夕景西下冷風襲人殊不知有暑氣茲遊

甚樂書以記時

　　西山題名　假守張莊禱雨茲山(闕)　　　大觀(闕)年
(闕)月(闕)　日　轉運副使權經畧安撫陳仲宜道夫提
㸃刑獄唐最夢副提舉常平陳中復從道走馬承受陳
昉明逺同遊西山飲於觀音院登西峯閣啜茶盤桓抵
暮而歸政和改元仲冬癸亥轉運判官唐懋晉徳題

　　莆田李子凝紹熙五年嘗陪漕運方公東遊嵓竇西泛
湖山來一寓目後餘二十年東閣檢詳軺車洊至因籋

後塵千山爽氣且復挹致(闕)　　裝東歸焉嘉定甲戌
重九日書　河内李曽伯長孺領客胡實端甫李廷龍
東甫管安昌順甫周應和同甫同來弟李仕教忠子杓
姪根侍淳佑庚戌四月之十日　咸淳甲戌四月初六
日憲倉九華章時發帥守同谷李興聨車遊西湖登千
山觀憩雲户洞曠望幽尋景趣兩得(下文闕)

　　中隠山題名　元豐二年八月十八日劉宜父曽公冕
苖永孺僧紹簡遊　括蒼管定夫莆陽方孚若長樂陳

孚仲嘉定癸酉先重陽一日來遊　詩境癸酉三月三
日遊詩境即方孚若之别號　蕭子敬向伯大王徳强
吕叔舉鍾徳元張聖泳鍾長卿王必大端平丙申下元
前二日來遊　長沙鍾春伯豫章范旂叟端平丙申嵗
十月既望前三日同遊　臨川羅愚淳祐辛丑中伏日
約曹伯虎聶世用梁价魏牧楊羲仲趙時頌陳噲汪知
幾翁崇國觀稼西郊至吕公嵓泛舟覽湖山之勝覩石
湖南軒諸賢題字時雨初霽凉風先秋穡事可期因志

其喜　陳鐸叔振周子榮景仁范得輿民載趙孟藡君
啟淳祐辛亥前立春二日同遊

　　清秀山題名　龍圖閣直學士經略王公若愚與提㸃
刑獄劉子至提舉學事唐夢傅大張旌斾觀稼近郊烹
今嵗建芽於此遂過傲雲諸閣大觀元年五月十六日
權發遣轉運副使公事張莊正民題　杜唐臣張通夫
王誠中張通甫董君佐姪聖程聖欽元符三年八月旦
同遊　欲騎日月超然之韻端臣獨題　公輔公密大

觀庚寅清明前六日遊男叔侍　明叔仲明仁仲子源
靖康改元五月中休同遊是嵗初冬九日明叔仲明子
源同晉卿再來時仁仲以母憂歸鄉　郡守吕叔㳟以
甲戌季春七日遊中隠巖山水之興未巳後兩日再拉
機宜劉子思監州朱國輔經屬陳朝彦同至新洞所見
愈竒真所謂倒飡甘蔗也　嘉定甲戌六月六日始遊
清秀嵓吕叔㳟得此巖亦甲戌嵗刻石猶可攷莆田方
信孺孚若　嘉定甲戌嵗立秋前二日旴江張自明誠

子來遊奉次詩境詩翁扉字韻黄冠鄒次洪方袍清一
同來　衡陽太守裴夢貺祖塗前一日魏彦濟陳景淵
同遊自新洞過龍隠酌八桂堂徧覽勝概為贐甲寅二
月十有二日　張仲欽郭道深張安國同遊朱元順清
巖

　　琴潭山題名　宋方提刑題云孚若再至桂林歴窮勝
踐最後始得清秀玉乳荔枝琴潭四嵓而琴潭水石又
諸巖之冠冕且川原平衍羣峯環抱愛之幾不能去安

得此為莵裘地邪嘉定甲戌七月二十日同來李子凝
張玉父林時可子左廷左車侍

　　灕山題名　曾布陳倩苖時中劉宗傑齊諶劉誼宋元
豐二年中秋遊　淳熙乙未嵗中秋日廣漢張敬夫約
長樂鄭少融玉山趙養民同遊水東諸嵓薄暮自松闗
放舟泊水月洞天宇清曠月色佳甚因書崖壁以紀勝
概　臨江曾宏正崇仁吳湜廬陵楊夀惪三山陳華子
羽士李可道同遊子公邁公适侍淳熙癸卯九月望


　　桐廬詹儀之以淳熙戊申四月辛巳同臨賀别駕涂四
友新欽陽守陳昭嗣前桂林郡文學陳邕泛舟訪水月
洞登訾家洲時亭榭一新江山改色懷古覽勝觴詠忘
歸後一月辛酉約幕屬陳邕唐廷堅雷霆憲屬陳東漕
屬黄奕余偁劉三錫來尋盟　延陵吳宗旦宜之新安
朱晞顔子淵冒雨泛舟遊朝陽洞以訪水月水色正碧
洞月宛然無異望氷輪於雲峯缺處舉盃酹月迺還紹
熈改元授衣假去丹陽張金以紹熙甲寅正月四日集

賓僚廬陵胡槻相臺王思詠吳門范藻臨川董居誼新
安汪楚材郡人滑懋於報恩寺之翛然亭食已泛舟龍
隠遂過訾家洲訪水月洞登慈氏閣從容竟日而歸桂
林山水之勝冠絶西南易節此來雖去鄉益逺而公餘
登覽心開目明歸思為之頓釋云　淳熙丙午先公吏
部通守是邦戊申春拜欽陽太守時連帥桐廬詹二卿
與先公為道誼交不以吏屬視一觴一詠莫不與焉疇
累侍膝下年未冠今四十五載矣紹定己丑疇自零陵

守䝉恩再畀節來南登桂嶺四望簪帯宛然白雲何在
情已不能自勝嵗餘幸所部相安得以暇日擕男軰遊
水月洞細睨懸崖上有詹與先公所識嵗月愈愴然於
中命成之來前曰汝知之乎先公自擢第至二千石歴
欽貴徽三郡俱有治狀入拜右侍郎輪對論中外吏治
苟且事玉音嘉奬者數四即下詔戒飭未幾持浙西憲
節活毘陵京口江隂饑民百萬至今人思之葢先公平
日有言仕官無大小食焉必思其報今日能挈汝以遊

此者先訓之力也汝謹毋忘成之拱手曰唯請書之紹
定庚寅五月朔男朝㪚大夫廣南西路轉運判官疇百
拜拂塵孫將仕郎成之秉筆　吾閩衣冠甲天下遊宦
於桂林者一時為盛經幕三山卓樗子用紹定辛卯菊
節㑹同里二十有一人同幕趙繇夫仲至林文誠公著
憲幕李遇用之漕幕陳夢庚景長林應辰振老趙希鄂
仲韡薛之鑑明叟奉檄至者郭岳伯崇陳該一彦博方
禹錫文瑞李士煒華國趙必取世穎王震定東父柯楚

伯翹林顥景程林機次樞鄭公望希吕調銓者陳士吉
一卿趙希㻷宗羙陳應龍翔卿聮轡湘南登千山憩簪
帯挹棲霞七星之秀薄暮舍策泛舟由龍隠渉訾家洲
夷猶水月之下把酒賦詩人物與衆山俱清情無涯而
樂亦無涯也　贑曾原一汴趙希囿淳祐壬子上已盤
薄水月詠南軒遺篇光霽熙然懷哉若人

　　雉山題名　轉運使屯田外郎蘇安世與進士趙揚來
遊并男台文祥文炳文彦文侍行乙未三月二十三日


　　大宋治平元年臘後一日運判孔延之具舟按部因
率通判范子明機宜姚原道知龔州丁錞飲餞于雉山
提刑余藻書嵓石以紀　武陵張頡仲舉甬上苖時中
子居洛陽劉宗傑唐輔吳興劉誼宜父七月自真山觀
來遊元豐元年八月　轉運使朝散大夫直集賢院陳
倩權提㸃刑獄奉議郎彭次雲權提舉常平奉議郎齊
諶權發遣提舉常平通直郎劉誼元豐二年十二月十
七日同遊雉山巖寺留題　元豐辛酉嵗孟夏二十三

日君羙㑹仲舉仲隠施元子期自壽寜早膳泛舟晩飲
雉嵓是日仲隠被㫖還使湖南李時亮題　通直郎經
略司管勾文字李孝忠全叔永寜簿吳朋彦周元祐二
年九月七日來遊　元祐六年三月二十四日自逍遥
樓出桂江泛舟至雉山觀巖洞微雨不可登絶頂泝流
過壽寜復還逍遥置酒高郵孫覽温陵謝季成漣水孫
傑荆渚朱衮宣城董必曲江譚掞劉瑋同遊　汴陽高
士勤德修許賓元忠崇寜元年七月初四日同遊　程

子立安撫邕筦周公儀許元善范貴之張通甫張景通
藺大冲柳成甫李端臣洪仲達程聖欽范少房同通叟
飲餞雉山崇寜壬午季夏望日　東都程建子立崇寜
甲申清明前一日挈家遊男徹術衍侍行　鄱陽程欽
之率龍舒劉成之汶陽梁晦叔淄川范貴之臨川徐伯
應鄱陽萬彦亨劉長孺南康范少房南海張守道同遊
雉山男昇侍大觀戊子九月望日　張子修農子源王
君錫宋義夫何由道張方仲侯伯夀餞客來遊大觀庚

寅九月二十一日　政和二年三月二十七日南郡唐
晉徳擕家遊男鋼銖銓錫侍行　建安謝勲信都李温
古原田永年長沙裴嶢廣陵楚執規淮海楊書思政和
癸巳孟春晦日同來　端臣適用聨禊凌顥景欵幽叢
岑然吸酪奴為無方遊維摩丈室葢自生白政和丙申
季秋次朔　杜賢萬劉資中張方仲自龍隠過雉山政
和三年三月二十日　清湘唐孝稱宗舉開封劉若愚
惪夫若水幾道乗暇登永寜閣復飯雉山紹興丙申重

九日　元壽擕家來丙寅仲春十有四日　肥鄉胡彦
溫以職事約東提鹽㑹議蒼梧桐廬詹體仁招三山熊
景瞻飲餞於雉山之禊亭雨餘江山如洗樽爼無復暑
氣檢校陳迹一别葢六年矣縱歩巖广景物尤勝勸酬
歡喜豈偶來還勝於特來邪淳熙十有一年夏五月甲
寅　莆田李子凝甲戌九月二十八日東還刑使檢詳
餞别於此　豫章李大異帥桂之三年勸農於廣壽寺
是日春和景明天氣清淑因從容褉亭遍觀前賢鐫刻

過午而歸通判翟&KR0008;胡槻臨桂令斛邁偕來嘉泰改元
仲春望日

　　白龍洞題名　假守吕叔㳟拉機宜劉子思監郡朱國
輔經屬陳朝彦自中隠巖過白龍洞叔恭之子大鈞侍
行紹興甲戌季春七日　朱晞顔慶元改元寒食陪都
運寺丞遊白龍洞時牡丹盛開小酌嵓下夕陽西度並
轡而歸　臨江曾宏正淳祐癸卯閏望同三山常挺臨
川吳湜羽士李可道來遊子公邁侍　淳祐庚戌覃懷

李曾伯因勸農來此得四十字是日微風扇和輕雲閣
雨千峯翠滴四野緑秀枝禽對語春意駘蕩無極徜徉
久之緩轡而去賓佐四明史偉之廬陵曾垓睂山楊埏
東嘉林拾三山卓炎子廬陵王真孫長沙胡盛盱江周
子榮潼川楊牧之清湘滕處厚續至　白龍山在桂城
東南登山之西而至其洞深廣可數楹石之穹窿隠然
若神物化去而留其迹洞之名葢亦舊矣元祐己巳二
月八日上黨苖子居厯陽高時仲金陵李師正黎陽吉

鄰幾乗暇以遊愛其佳趣因刻於石以志其來爾㑹稽
闗蔚宗題　上饒盧潛禮濟北叚徴之毘陵胡茂方同
郡樓元弼武夷葉振卿紹聖乙亥秋九月中澣遊　湘
隂彭子民陶逵王長孺洛陽席貢從詔使按部還桂同
遊白龍洞己卯春　公輔公密侍親遊春來此政和辛
卯季春旬休日　南郡唐晉徳擕家同遊男鋼銖銓錫
侍行政和二年三月二十七日題　李景言王子舉渭
之昭淳熙丙申立夏日同遊　陳正仲銓訖之官王景

醇林亨仲飲餞於乙卯仲冬　慶元丁巳立秋後三日
同幕集觴於此豫章王岳次山溫陵趙庚叔初長沙陳
克仁壽卿長樂陳昻中定謨臨川楊文明仲藻　庱亭
翟子野嵗在庚申重五休務日擕家徃尋嵓洞之勝時
也暑風清微凉氣襲人徜徉終日不知夕陽之在山也

　　長沙李勁正臣胡持正雅叔唐嶸次山朱佐君輔蕭
仲仁元之嘉定甲子端陽日憩此　嘉定辛未中元後
四日計臺臨汀楊公子直復出按未歴之郡憲臺括蒼

管定夫帥守濟北李誠之載酒白龍洞留欵先是去夏
六月大暑公初行郡亦嘗觴此夫仕嶺南多鄙夷其民
怠忽迺職使者間畏炎毒未嘗一迹按部公連嵗犯暑
殆遍走二十四州尊年精明人所難及父老有迎拜而
問者曰使家壯也何用而見用於遲晩近也弗留而肯
留於逺外吾儕嶺民懷私惠而勤勞使家一至於斯公
呼而謝之曰上有命老弗容辭逺弗敢憚懼我之矜汝
者或有未至而汝之憐我者姑置勿言遂一笑登車既

行勒茲語於嵓石用告我同志云　東萊吕祖异長沙
王濟羙自千山觀聨騎來遊嘉熙初元正月二日

　　曾公巖題名　元豐三年十二月初五日權本路轉運
使朝散大夫直集賢院陳倩君羙權荆湖南路轉運使
朝奉郎直集賢院朱𥘉平仲隠權發遣提舉本路常平
等事光祿丞劉誼宜父同遊曾公嵓時仲隠宜父瓊筦
體量安撫回歸任㑹此　盧約潛禮胡田耕道劉川子
至胡義茂修方樓禹鄰元弼葉世隆振卿閻淳質夫傅

諒友冲益方元哲允廸紹聖乙亥初偕遊　朝請大夫
直龍圖閣知桂州兼安撫經畧胡宗回醇夫朝奉大夫
轉運副使程節信叔朝奉郎提㸃刑獄曹輔子方朝請
郎轉運判官程遵彦之邵承議郎提舉常平徐常彦和
紹聖乙亥季冬甲辰同遊　轉運判官周元吉寵遷近
部副使唐夣傅餞别遊此提舉學事戴質夫提舉常平
陳從道預焉大觀四年六月十八日　權知州事張莊
正民題時自妙樂來從風洞轉魁龍隠江歸　先之道

夫夣傅質夫從道明逺進徳政和壬辰嵗季秋丙子日
自風洞來遊曾公嵓清坐良久遂過龍隠　經略安撫
蔡懌樂道提㸃刑獄尚用之仲明廉訪使者張洵仁仲
宣和甲辰八月初八日同遊　湘隂彭子明彦修建安
劉川子至西安留怙彦强洛陽席貢叔獻同遊曾公嵓
元符戊寅九月二十五日庚午題　經略安撫劉彦適
轉運副使陳衮提㸃刑獄董棻轉運判官趙子巖富陽
故侯孫覿紹興四年七月十二日同遊　番陽汪恪義

安劉文桐廬方洪紹興戊辰六月二十有八日同遊

　　方城張淵道晉陽路質夫贑州曾吉甫桐廬方務徳潮
陽劉方明同遊曾公巖紹興戊辰六月丁酉　唐逢堯
趙周材劉時舉方稚川王公休汪聖錫紹興辛未二月
二日同遊　淳熙五年廣漢張栻敬夫時以閏六月朔
旦北歸湖湘前三日與長安周椿伯壽來遊水東諸嵓
以致其欲去之意賓客相追尋於山間者陽武万俟立
中不倚建安黄徳琬延瑞八桂張仲宇德儀蔣礪良弼

唐弼公佐李化南夫延平張士佺子真邯鄲劉乗晉伯
長沙李揆起宗吳獵德夫宜春李逢源造道東萊吕修
年永叔　淳熙辛丑立秋後一日括蒼梁次張拉清江
徐商老浚儀邢之羙延平張子真柯山李伯寅來遊當
暑而寒劇飲不醉　蔣子明王千秋謝長卿紹熙二年
六月晦日來遊　鄭子壽倅清湘總檄過八桂妷山别
行以嘉定已已之朔旦偕前邵陽令三山江信之來遊

　　潮陽鍾大鳴赴廣東運司進士試莆田方信孺約同

訪堯山歸路過曾程二巖酌别於龍隠來日遂行玉笥
山道士胡佺平偕至嘉定八年六月晦　嘉熙己亥重
九日帥守建安徐清叟直翁繡使嵇山黄自明明仲同
遊　癸丑十月十七日丘仁叟譚雄飛裴夣貺同遊
高陽許慶元善𢎞農楊禹圭君寳辛巳嵗季春廿九日
同遊男許珪侍行謹題　華隂楊損益老來自都城觀
桂林山水竒秀歎未嘗見江都尚安國長卿於是拉金
華姚弸中文發寵弟充國翁卿定國曼卿宅相楊俊彦

周輔相與徧遊嵓洞登超然過八桂升雉山探風穴入
栖霞捫七星濯纓於伏波烹茶於靈隠酌酒曾公嵓中
泛舟妙樂堂下自戊申至庚戌凡三日而後歴覽物外
勝遊一叚佳事也宣和七年嵗次乙巳夏六月初十日
書

　　龍隠巖題名　尚書外郎熊同文侍禁閣門祗候王貞
白殿中侍御史俞獻可大中祥符五年九月九日同來
獻可書　廣南西路體量安撫使副余靖安道漕副熊

文友經略安撫蕭固幹臣轉運使宋咸貫之兵馬鈐轄
栁渉公濟提㸃刑獄李師中誠之馬仲方子正通判黄
照晦甫是日遊風洞栖霞洞遂遊此嘉祐五年十月晦
日題趙璞書　大宋治平元年仲冬二十七日同轉運
判官孔延之長源前安撫司勾當公事姚原道彦聖新
知龔州丁錞帯聲自壽寜院抵慶林觀少休風洞上登
栖霞洞却下漾檝泊龍隠巖行觴嘯詠日薄西渡提㸃
刑獄余藻質夫因書覽遊之勝刻於崖石　經臣張覲

執中劉彛志康傅爕熙寜甲寅六月八日同尋回穴山
飯於是嵓酌石乳之溜試北源新芽香色相得皆絶歎
賞數四遂同舟以遊風洞　權發遣轉運使尚書屯田
郎中直集賢院張頡副使殿中丞苖時中提㸃刑獄太
常博士劉宗傑管勾常平前江山丞劉誼元豐元年八
月二十四日遊龍巖　起居舍人龍圖待制知桂州兼
廣西經略安撫使曾布權發遣轉運使尚書度支郎中
直集賢院陳倩權副使殿中丞苖時中權發遣提㸃刑

獄太常博士劉宗傑權發遣提舉常平秘書丞齊諶管
勾常平前江山縣丞劉誼元豐二年二月十日遊回穴

　　南豐曾布己未上已盡室經日歴覽東觀嵓穴之勝
遂遊雉山　南豐曾布甬上苖時中洛陽劉宗傑厯陽
齊諶吳興劉誼元豐二年四月二十日同遊　熙寧六
年轉運使張覲經臣提㸃刑獄李宗儀唐輔馬化徳之
轉運判官杜璞元珍提舉常平闗犯蔚宗傳爕志康議
事於桂林(闕)月二十九日成書過回穴察訪廣西公事

許彦先覺之題　比部周應期(闕)　陳大順判官張(闕)

　　進士林豐(闕)熙寜七年六月初八日同遊　朱子文
劉伯宗元豐初年六月二十八日同來　朝請大夫直
龍圖閣知桂州兼安撫經略胡宗回醇夫朝奉大夫轉
運副使程節信叔轉奉郎提㸃刑獄曹輔子方朝請郎
轉運判官程遵彦之邵承議郎提舉常平徐常彦和紹
聖乙亥季秋甲辰同遊　朝散郎經略安撫使司勾當
公事盧約瀛州防禦推官管勾書冩機宜文字胡茂修

和州防禦推官權管勾機宜文字樓禹鄰(闕)州録事參
勾當公事葉世隆紹聖壬午七月遊　信安留怙彦强
江夏黄忱君錫零陵陶逵由聖弟逈鄰之宣城侍其鈜
希聲洛陽席貢叔獻元符己卯正月十二日同遊龍隠
巖壽之赴官合浦道出桂林遊龍隱嵓伏覩先君經
略龍圖留題不勝悲戚元符二年九月旦日第三男供
備庫副使新差廣南西路兵馬都監兼知亷州軍州事
張壽之謹記　新定許瑞卿中甫雅有嵓洞之好被召

歸刑曹鄱陽程節信叔歴陽張景溫敦直全魏董遵守
道酌别於此而中甫眷眷有惜去之意元符庚辰五月
十九日題　鄱陽程節曲江譚掞臨川魏䝉全魏董遵
廬陵曾正建中靖國元年寒食日同遊　天下洞類多
幽隂或逺水清韻不足龍隠巖高而明虛而有容復臨
深溪大概似碧落洞而登覽之富則過之建中靖國元
年臘晦日譚掞題　譚掞周冕杜奎張灌張元穎錢孝
彦李彦弼洪彦昇程鄰周刋范琯曾定求辛巳臘中澣

同遊　顯謨閣待制經略安撫使王祖道若愚權發遣
轉運副使公事張莊正民提舉常平等事索述宗理權
發遣轉運判官公事陳遘亨伯崇寜五年八月十有九
日　若愚宗理亨伯正民崇寜五年聨事桂林屢遊嵓
洞將紀於石八月下澣日宗理亨伯正民(闕)　　　未
成而偶得此遂題　韋公輔率胥士穎孫祖徳劉與吕
㑹食崇寜登轉魁觀風洞歴曾公嵓泛舟之龍隠晩酌
於驂鸞閣大觀庚寅十一月二十五日士穎記於石


　　朱輅國器韓靖安道杜綜公實戴孚中道純周裕若徳
李伯修時敏政和改元孟秋既晦遊曾公巖登風洞浮
江下龍隠抵暮而後歸　陳仲宜道夫唐最夣𫝊戴安
仁質夫陳中復從道趙淵深之唐懋晉徳政和辛卯九
月十有三日同遊龍隠巖　建安謝勲古原田永年長
沙裴嶢侯延李義郴杜傑淮揚楚執規楊書思鄱陽張
琮臨川劉芑政和三年二月二十九日自東禪泛舟過
龍隠嵓　劉鎡蔡懌吕汴馮元震侯材王蕃宣和己亥

仲秋二十三日同遊　魯郡尹溫叔挈家來遊日暮乃
歸男穡侍行建炎庚戌六月上澣　少隠置酒翛然㑹
公弼景淵似矩飯罷拏舟絶溪遊龍隠嵓酌乳泉煎沈
水解衣盤礴久之過栖霞晩復集於寜壽紹興五年三
月初十日　建安陳杲景初襄邑鄭安恭子禮莆田吳
贊仲一溫陵康寜元壽昭武饒浚明彦觀方城范揆辰
公任全魏王拯濟翁吳祖憲叔章觀梅郊外早㑹於翛
然亭啜茗於此晩集信善寺紹興乙丑臘前一日題


　　元壽擕家遊叠綵到八桂堂陶家園栖霞洞曽公嵐風
洞午食龍隠晩集雉山過於家園歸紹興丙寅寒食前
二日　明道質夫吉甫務徳方明紹興戊辰六月十一
日同遊　楚東汪恪端中潮陽劉汶昌叟桐廬方洪稚
川紹興戊辰六月二十八日同遊　叔遲將歸上饒子
毓素仲稚川餞别於八桂堂放舟遊曾公龍隠之巖舉
觴相屬悵然有離去之歎紹興己巳正月中澣　桐廬
方滋務徳清湘唐時逢堯廬陵劉彦登允升莆田載緯

對甫(闕)　王忠臣子厚臨川劉振時舉楚東汪恪端中
雒陽李津元映(闕)大梁(闕)　　　　　紹興己巳春社
同登龍隠巖啜建溪新茗遂過遊曾公嵓　朱景通將
之石龍黄繼道童全老解官憲幕王師孟詹元簡邀方
稚川劉孟公餞别於翛然亭飯罷遊龍隠巖過栖霞洞
登山臨水離思黯然抵暮還湘南小酌紹興庚午九月
既望　唐逢堯趙周材汪聖錫劉時舉王公休方稚川
紹興辛未六月二日同遊　後五十一年紹興丙子十

月初五日轉運判官王孝先來遊恭覩先公經略尚書
舊誌驚嵗月之逝想風木之悲揮涕而書謹勒諸石

　　開封蔣公被㫖廣西幹事因遊諸洞至此少憩建武劉
文舉偕行改元隆興季秋初七日命姪存思書於石記
他日觀　七閩孫師聖黄壽之江清卿修卿陳啟宗黄
升卿張子真子斐王公左謝少魏乾道丁亥六月上休
自七星聨鑣過程公嵓小集龍隠泛舟由朝陽以歸師
聖子徳卿壽之子希吕侍行　金華朱紱永嘉周去非

直夫豫章簡世傑伯俊西洛王子曄晦叔廣漢張杓定
叟定叟之甥甘弈可大來遊壬辰三月晦　淳熙十三
年冬十月己亥桐廬詹儀之開封王寅祖姑蘇孫詔逺
職事之餘來遊龍隠是日大風重裘不煖俯仰久之至
骨為聳　淳熙己酉中元日李景淳徐體仁劉益仁來
遊龍隠巖樂水石之勝徜徉久之　桂林嵓洞龍隠其
最也下有潭泓澄縈紆貫於巖腹世傳昔有龍蟠伏其
間因以名焉公餘同廬陵曾天若婺女吕祖平新淦董

世儀建安劉源來遊得二十八字紹熙改元十月吉日
新安朱晞顔　慶元戊午正月八日集松闗之翛然亭
既而拏扁舟延縁過龍隠為水石更酌及暮登新橋以
歸董世儀子羽王琨徳貢熊思遜謙甫吕大信不約曽
三畏無過武居仁榮叔王琳子休饒祖堯述古楊相魏
翁劉龜習季占楊汝明仲藻魏璋廷珪劉正之子正余
棣林華高正臣治表趙善欽欽之趙師撫聖從范行閔
景騫喜而來與者趙彦綝仲正　魏郡王子羽公飾臨

江劉正之子正廬陵李如圭寳之豫章黄銖公權慶元
戊午中秋前二日來遊臨流班坐洗醆更酌久之而去

　　嘉定已已合沙黄師淵子仁師騫子孝師晢子與師
參子魯師雍子敬鄭潤輔濟仲同遊　嘉定甲戌立秋
後二日韶國趙善淇衛叔假守玉融因獲登艦同遊螺
川李卿月子西鄮山朱爕徳和男汝巉侍　曾仝洪友
成朱鉅朱鑑潘瀾劉天成趙必益必矩嘉定丙子十月
朔同遊龍隠　嘉定丁丑立秋後一日昭武鄒應龍景

初南(闕)吳純(闕)徳粹廬陵曾煥文卿同遊　右文殿經
略安撫廬陵胡槻伯圜提㸃刑獄吳興芮及言子及轉
運判官括蒼沈實茂揚嘉定十四年季冬十有四日同
遊龍隠時茂揚已有星郎之命　嘉熙戊戌嵗七月癸
未龍溪顔頤仲景正邀長沙鍾震春伯登湘南樓過翛
然亭浮灕江訪龍隠窮栖霞冷水諸洞之勝羽觴滿引
角巾相羊時以令休乗暇幽尋超然物外髣髴乎日月
華君之與遊也　淳祐丁未季秋中澣長洲陳信伯苕

溪朱應元以幕府休暇日自癸水泛舟來遊龍隠流泉
怪石天巧地靈老桂秋薌風清日羙人世之仙境也

　　河内李曾伯長孺同賓客溫陵錢宏聲父清湘趙畣夫
俞仲長沙楊允恭謙仲三山黄應雷叔震睂山楊埏子
西臨川鄧淳徳粹衡陽陳彌壽仁父以淳祐庚戌二月
中澣來遊是日久雨初霽風日和羙相與煮泉瀹茗而
去曾伯因為先世遺墨拂塵期而不至者巴郡税與權
巽父　朱埴侍二親來觀寳祐戊午冬　閩中朱禩孫

以景定庚申帥嶺右屬南邊俶擾之後惟征惟築日不
暇給頼朝廷威徳年榖屢豐邊鄙不聳盗賊衰息咸淳
初元春誤䝉恩召歸行有日領客任忠益楊恪趙與植
朱景行文有年胡斗元管炎發蔡文周掞王煥陳野王
公及來遊男&KR1033;待　古壽吕師䕫虞卿以咸淳八年被
㫖牧桂明年夏五叨召東歸乃率偕行者壽諸石江陵
李直清寅之九江周得一宏英合沙周舜夫景舜古歙
方端夫正仲光山胡文舉公選臨濠孫揚武景武孫振

武景文壽陽楊震孫東叟程遥逹伯淮合肥翟國寳君
端子元直元仁元愷元方元哲侍　咸淳壬申嘉平中
澣衡山熊桂嵓怕(闕)長沙嚴龕應之廬陵管浚發季源
衡陽尹可繼子善　八桂嵓洞為天下竒觀同谷李興
九華章時發臺閫餘閒躍馬汛舟仰堯山之高挹諸嵓
之勝時和嵗豐與堯民共撃壤云咸淳甲戌上已後十
日

　　劉仙巖題名　晉陽路質夫桐廬方務徳紹興己巳二

月十四日同來住嵓道民郭顯勒石　提㸃刑獄公事
延平張維經略安撫使歴陽張孝祥以㑹慶節祝萬壽
於西山資慶寺飯已登超然亭遂遊中隠嵓白龍洞劉
公巖以歸客長樂鄭顥江文叔吳鎰俱來乾道元年九
月二十二日　嘉定癸酉先瑞慶節之一日經略安撫
管湛提㸃刑獄方信孺轉運判官陳孔碩既蘄匄萬壽
於道釋宫因探洞過劉仙嵓是日秋色澄霽

　　伏波巖題名　知桂州兼經略安撫陸詵提㸃刑獄公

事余藻轉運判官孔延之兵馬鈐轄白均徐印新知鬱
林州姚原道經略司勾當公事劉恕治平二年立夏後
二日㑹於此藻題　南陽逹夫㑹稽蔚宗清江志康熙
寜壬子八月望日同遊東嵓　潘景純米黻熙寜七年
五月晦同遊　龍石㑹人龍圖閣待制知桂州曾布子
宣轉運使尚書度支郎中直集賢院陳倩君羙副使殿
中丞苖時中子居提㸃刑獄太常博士劉宗傑唐輔提
舉常平秘書丞齊諶子期管勾常平前江山縣丞劉誼

宜夫元豐二年六月初三日同遊伏波嵓　建安陳倩
吉水彭次雲歴陽齊諶吳劉誼元豐二年十二月二十
四日同遊伏波巖後二日大梁和斌獨遊王軾題　曲
江譚掞弟拱抃湟川蕭汝朗同遊紹聖丁丑孟秋二日
文初題　朝請大夫直龍圖閣知桂州兼經略安撫胡
宗回醇夫朝奉大夫轉運副使程節信叔朝散郎提㸃
刑獄梁子羙才甫奉議郎提舉常平譚掞文初累會伏
波東巖茲嵓勝絶在桂林洞穴之上其䝉亭之本末景

物之交㑹已載經略司管勾機宜文字黄邦彦之記云
紹聖三年十月二十二日管勾書寫機宜文字胡彦修
奉命題　潞汾程子立被命西邕兼將黄忱君錫餞别
於䝉亭時元符己卯孟夏既望　鄱陽程節信叔曲江
譚掞文初臨川劉䝉資明全魏董遵守道廬陵曽鎮次
山自八桂堂過伏波嵓啜茶遂遊龍隠洞辛巳清明前
二日謹題　乙未元日端臣隻遊　曹聖邁黄彦劉秉
文李端臣蹀躞青驄穿緑楊擷芳&KR0581;挹滄瀾與春工相

忘無何鄉政和丁酉絶烟節　清源劉鎡逢時膠州蔡
懌樂道晉江吕汴子會祥符馮元震亨之襄陵侯材晉
卿蒼溪王蕃子宜自湘南樓泛舟過伏波嵓避暑抵暮
而歸宣和己亥六月十六日　李昇之譚振尚肅之黄
鐸同遊　桂林富有巖穴而盛暑易於來遊者唯東嵓
冠之宣和庚子六月二日三衢毛子嘉率天台周文虎
睢陽張君原四明林芘民巴陵黄師心三衢徐伯材㑹
飲於此翌日天台周彦佐復擕酒與昨諸公偕來獨文

虎伯材不至而宜陽吳廷貺與之　建安練山甫補官
宣和乙巳寒食前二日擕家來遊子宗衮宗元孫應侍
行甥潘希孟奉命書　經略安撫蔡懌同提㸃刑獄尚
用之轉運判官黄鐸轉運判官曹邁提舉常平王舜舉
亷訪使者練山甫早飯靈隠過曽公巖栖霞風洞程公
嵓烹茶晩㑹於八桂伏波巖抵暮而歸時宣和乙巳季
春初十日題　晉江吕成之詣樞府禀議紫洲李域建
安吕著長沙李服休都嶠陳覺湘潭吳芾飲餞於伏波

嵓時靖康初元季夏四日　孫仲益自桂山還晉陵桂
帥率二漕憲車餞於八桂堂劉立道陳景淵董令叔趙
少隠與焉紹興四年十月二十一日　潮陽劉昉方明
自蜀還鄉過桂林寓八桂堂治舟伏波巖下追念昔為
兒童侍先子官於此邦始至以政和乙未之秋而其去
以宣和乙亥之春今三十年恍如一夣感歎之餘因識
巖壁庶使後有考焉男汶渭溱孫男駒騎鸞鵬鴻外孫
葉騏侍行紹興戊辰六月中澣　方明以戊辰六月廿

八日登舟東歸翌日解維泊雉山又翌日聞命復帥湖
南遂還八桂辭不獲命改轅而北以十月二日啟行赴
鎮是用再勒於前題之左方　浚儀張璩溫之被命前
來經略施大資止之八桂堂五日復還武林因暇縱歩
來觀是巖紹興丙子末伏前一日　拱甫鄭子禮挈家
來遊隆興甲申中秋日林得之置酒喜豐堂劉子思滕
子昭蔡濟忠張安國林徳光同集乾道元年臘月　宋
公玉歸豫章王壽卿姚周卿田子謇張子真子斐程善

道黄徳制王儀之滕彦真飲餞於此乾道己丑六月十
七日　秦舜卿李南夫淳熙甲午重陽日來遊淳熙
丙申三月九日王千秋袁(闕)清(闕)之官泰寜王登叟李
壽言劉(闕)李靜翁徐體仁官逹卿鄭(闕)　陳席珍謝長
卿李子(闕)吕伯(闕)餞於癸水亭千(闕)　中(闕)千乗與焉

　　方信孺楊志李閎祖嘉定同遊　嘉熙改元初伏後
一日長沙雷文瑞祥仲趙師鏵舜臣劉應定直甫羅仲
孺巨卿黄岡徐敏子銜命措度南州館榖于嵓側　四

明戴炎長沙韓夣發寳婺周翦星渚馬弼外孫上饒尤
日新侍時淳祐丙午仲春下澣　淳祐丙午立冬後七
日廬陵劉受祖之横槎惠祖之蒼梧艤舟伏波嵓下
蘭谿趙立徳成以寳祐甲寅嵗閏六月十有一日擕家
東歸艤舟還珠洞至二十一日遊徧諸巖洞即行　長
沙胡徳新盤叔泛灕歸湘猶子克紹同資中郭又新居
安及鄉人周徳明清叔梁世賢國佐鍾嶅子浚鄭益謙
遜伯飲餞癸水亭裵回嵓下笑談竟日執别烟雨中寳

祐乙卯元宵後一日　覃懐李曾伯長孺以淳祐己酉
來牧是邦越十年再開制閫屢至此洞每輒煮泉瀹茗
裵回竟日令人起清斯濯纓之想不知身在飛鳶跕跕
墮水處也葢篸山帯水勝絶天下而此洞又居篸帯之
勝舊有癸水亭因城築令更為之男杓杞杍孫國華侍
景定庚申首夏二日謹識　睂山朱景行以咸淳戊辰
十二月三日登舟於此　吳興陶定安世來遊　甲申
冬十一月初張唐輔吳正禮同遊　劉舜舉張子容子

真子安胡宗周同來庚寅三月中澣

　　七星山題名　河間俞獻可上谷燕肅趙郡李誥聖宋
天僖二年秋月中元同遊　慶厯四年甲申九月二十
三日辛巳廣南西路提㸃刑獄尚書虞部郎中隴右李
永徳尚書職方員外郎知桂州汝南周騤尚書都官員
外郎新知永州榮陽潘衢轉運判官太常博士安定梁
戴同遊　曹聖延李端臣躩雲蹬摩星魁倚笻少憩於
此丁酉七夕前三日　經略安撫蔡懌樂道提㸃刑獄

尚用之仲明亷訪使者張洵仁仲宣和甲辰八月初八
日同遊　紹興六年丙辰嵗上九日八桂龍躍并宛丘
唐全同判仙李記到此因而刻題　方城張淵道晉陽
路質夫贛州曾吉甫桐廬方務徳潮陽劉方明紹興戊
辰六月丁酉同登七星山　紹興丁丑正月己巳府縣
官屬汝隂張好禮定叔開封李裔元傳之睢陽王處存
子安洛陽楚偃師言長沙吳延年永錫壽春魏羙言季
及温海戴子琦君羙清江楊獬正伯休務相從㝷春於

訾家洲訪程公嵓入栖霞洞憩於黄氏之園極一時觀
遊之勝繼至者二人開封賈戒之公戒柯山陳梁伯初

　　余素有山水癖遊宦江浙逾二紀明峯繡川歴覽幾
盡飽聞八桂嵓洞之竒恨未能一到得郡鬱林因擕家
謁清惠祠泛舟過龍隠食已由曽公嵓入栖霞洞洞深
窈窕數里不能極其涯既出相羊石扉宴坐終日有野
雲飄素練羣峯錯蒼壁超然頓忘俗慮信壺中有天語
非虛誕又疑飛空步霧乗風駕鶴而來想仙島蓬宫不

異此也隆興初元七月十七日三槐王定甫之書㑹稽
諸葛國瑞永嘉林騰逵偕行　乾道癸巳重九吳人章
潭邃道范成大至能擕家同登七星山遂遊栖霞水月
諸洞　鄭少融趙養民李正之范至能落壺天觀還㑹
碧虛淳熙元年　范至能赴成都率祝元將王中顯游
子明林行輔周直夫諸葛叔時酌别碧虛淳熙乙未二
十八日　增城崔公正子被㫖奏事以癸酉上春下澣
舟行先一日括蒼管定夫濟陽李誠之會飲於湘南樓

已而遊屏風彈子嵓栖霞洞泛舟龍隠歸集於翛然亭
時積雨新霽風月較羙清流碧巘隨處莫不呈獻特為
公妍黄童白叟夾道相與咨嗟葢公持憲甫期年而行
部之日居半未嘗足厯嵓洞及茲召行肯為一日留酒
行加歎曰天下巖壑稱誦此地誠亦希有人生臭味投
合此㑹良未易得景物人情覺相愛戀此意尤難忘其
為我鑱此語於嵓石他日以墨刻寄似亦足以慰所思
云故書　莆田方信孺(闕)　嘉㑹七星山嘉定(闕)　陽

月來　吕偉信留桂林五月凡山水之勝無不登覽於
其行也蔡顔仲具酒率韓弼時蔣商澤同遊以别隂雨
凄凉倍有離羣之念癸卯九月二十日　淳祐辛丑六
月二十一日昭武謝逵叔逹金華劉泳清叔臨川羅愚
季能遊　江右蕭澥曹朋年周復朋曽遊　萬必逹淳
熙改元仲秋九日獨步壺天觀回憩碧虛伏讀鄭君事
績長歎二真景昔時之集今獨何異於愚也敬書

　　𤣥風洞題名　程節信叔張景温敦直董遵守道許端

臣中甫元符三年五月十九日遊　政和壬辰季秋丙
子經略安撫使王先之邀轉運副使陳道夫提㸃刑獄
唐夢傳提舉學事陳質夫提舉常平陳從道走馬承受
陳明逺轉運判官唐晉徳早集東禪寺飯於安樂堂煎
茶少憩遂過𤣥風洞　宜春曹邁聖延廬陵李彦弼端
臣凌商衢絶湍桴挾隨車之霶潤探空穴之薄膚於是
匕雲子甌酪奴討文囿之菁英研道樞之虛無恍契夫
禦宼之泠然歘翺乎寥陽之清都政和七載丁酉七月

上澣日李昻霄奉命書　來風亭落成少隠置酒㑹者
幾人立道景淵令升汝弼仲益紹興甲寅七月十一日
彈丸山題名　括蒼梁安世題云諸嵓多竒觀獨少寛
平縱步之適惟彈子嵓前有地百餘畝水竹窈窕環以
逺山經略睂山劉公焞始買地為圃隔橋築亭仰觀崖
石如坐冷泉對飛來諸峯遂為桂林勝遊之最淳熙庚
子中秋日㑹於靈隠亭登舟貫龍隠得雨甚凉泝流酌
癸水亭上醉荷香而歸　江西鄉人同仕於廣右者十

有二李蹊成叔郭有憑充誠潘修文叔李石韞玉徐夣
莘商老王璪季文張坦明仲蔡詵子羽陳公璟師宋魏
沐熏父王思詠詠之孟浩養直淳熙重光赤奮若仲秋
中澣講鄉㑹於湘南樓過彈子嵓題石　淳熈九年嵗
在壬寅暮秋初吉七閩熊飛景瞻以憲事行部至桂林
與鄉人宦遊者李謩東暉李&KR0972;伯廣王葵欽之陳閲周
卿上官駿子聲鄧夏卿仲華吳三錫寵卿吳滎漢老楊
延季洪卿陳璧廷珪鄭霆希聲潘元震子聲陳光祖昭

逺吳孝友次張趙冲虛中莊漢輔季良蔣孟震震卿朱
木仁叔陳譍定夫㑹於諸洞以續庚子之盟與者濮陽
馬演季長青社鎦良弼傅鳳臨川蔡詵子羽　桐廬詹
體仁三山林惪隅遊龍隠曽公栖霞彈子諸巖洞天霽
氣和徜徉終日第憲車行部不得同此樂也淳熙乙巳
正月中澣　莆陽陳讜正仲自三城辟守懷澤就銓計
臺仲子璉侍行臺府賓佐移尊水東盤礴松闗歴覽曽
公栖霞彈子諸嵓洞同遊者十二人北嶽王宗孟景醇

泉山趙庚叔初林子䝉亨仲廣平李正夫頤老廬陵董
世儀子羽建安鄭繼勲少周劉褒伯寵臨川楊汝明仲
藻西安徐詡叔虞金華宋甡茂叔新安朱權聖與長沙
李魯玉伯溫時連雨忽霽寒氣亦歛景物呈露極驩乃
歸慶元冬十一月二十有六日　開禧改元季冬中澣
東都趙善恭作肅領兒曹汝洌汝瀧汝淏汝渲來遊壻
昭武謝寧孫鄧友直外孫謝澬鄧筠侍行後一年清明
前十日趙作肅并同妹壻譙陽李昭田子述祖外甥李

浩中直李濤清叔及親戚朱黻明卿舊同官周信誠甫
徜徉數刻而歸

　　屏風巖題名　經略安撫蔡懌樂道提㸃刑獄尚用之
仲明廉訪使者張洵仁仲宣和甲辰八月初八日同遊

　　桂林巖洞冠天下而此嵓最清絶又五嶺之冠也延
平鄧公衎彦達宜春藍茁文穎秦臺西門賞進賢平陽
丘阡仲通建炎戊申天中節日來遊　經略安撫建安
周與道提㸃刑獄江東程巨用亷訪使者開封侯晉卿

建炎二年十月初五日同遊飯罷乗興遊栖霞洞　許
中甫遊慶林來此庚辰六月廿八日題　李似之林徳
充許師仲兩仲同來乾道丁亥十一月廿有四日明年
秋七月甲子師仲與二水唐徳柄三衢劉公實復來後
三日再至　經略安撫使范成大新作壺天觀提㸃刑
獄鄭丙落其成轉運判官趙善政提㸃坑冶經略錢守
大正同集淳熙改元十月十日　夏彦鴻淳熙甲午仲
秋題　淳祐丙午復亨之明日永嘉翁安之恭父寳婺

章文之文叔開封劉必聞達可廬陵郭有道景泰左讜
忠父旴江黄應龍正父周子榮景仁縉雲潘景丑孟清
江龍奎沃定同飲餞南海錢益良輔於篸帯亭乃由栖
霞步曾巖登辰山重㑹於此是月也瑞雪翔空愛景騰
耀羣玉獻狀沃野如繡睠焉良集於是乎書

　　叠綵山題名　安南桂管宣慰使馬日溫送馬祭酒上
後因遇吳王三人同遊此洞元和九年春四日題　南
豐曾布子宣浦城陳倩君羙符離苖時中子居永安劉

宗傑唐輔歴陽齊諶子期長興劉誼宜夫元豐二年六
月初三日同遊　建安謝勲信都李温古原田永年淮
海楊書思政和三年癸巳二月二十四日遊石門洞

　　淳熙戊戌春分日桐廬詹儀之體仁與僚屬來遊王(闕)
登臾王浚仲瑶周邦弼直卿鄭鄖夣授　開禧丙寅寒
食日浚儀趙善恭作肅領兒軰汝洌汝瀧汝淏汝渲壻
武陽謝寧孫鄧友直來遊外甥謝澬鄧筠侍行　吳穎
仰方夷吾子容劉孟公來辛未三月丁酉


　　于越山有唐貞元間吉州康司士義興房丞江陵韋隨
軍皆以新鐫字滅失其名惟前進士陶立言則可覩者
亦當時來遊之題名也

　　寳積山華景洞題名　嘉祐三年秋七月安撫兼經略
刑部郎中直昭文館知桂州蕭固幹臣轉運使金部員
外郎王罕師言因宴北郊語臨桂令梁庚闢萊蕪地得
一古洞有刻曰華景其石壁唐桂州刺史御史中丞元
晦巖光亭詩在焉乃會昌五年四月十日題葢武宗之

乙丑年也其蕪沒則不能審於何時逮今踰百祀也而
復新之於師言且洞無情物爾而得幹臣師言而興生
靈者其興又可詳矣復再踰月十有六日幹臣師言與
提刑屯田郎中宋咸貫之同提刑文思副使王琚彦溫
鈐轄供備庫使李繼明嗣昌通判屯田員外郎周約中
立復遊於是貫之因本所以然而書其崖云　提㸃刑
獄李師中前瓊守謝鴻郡丞黄照幕下孟廷堅段惟修
周佺㑹此嵓下嘉祐辛丑正月十九日　兵馬都監閻

紳君儀筦界廵檢劉永世延之知興安縣卞𤣥沖道淵
熙寕甲戌孟冬初六日會此　似榘景淵令升少隠公
弼同來熙寧五年閏二月初十日　嘉定癸酉長至前
四日方孚若邀管定夫陳膚仲來觀膚仲書榕臺二字
贈主人使鑱之　嘉定七年夏五江西張自明與定武
趙蔚來遊　寳積山三篆字在今傍山居者屋後石壁
因言壁側有呂公巖榕臺亦在其地

　　虞山韶音洞題名　淳熙乙巳九月二十有九日大閲

前一夕雨㑹朝開霽旗幟明人馬盛弩力勁皆新創也
士練有素各以技逞實一時壯觀張栻題　桐盧詹體
仁以明日招三山熊景瞻林徳隅出郊歴韶音洞登釣
臺天氣増爽言宴清適儘可人意屬景瞻有移節江東
之命舉酒相屬又使人不能無悵然

　　辰山題名　趙悦道翁子東李叔逢余仲庸鍾定叟嘉
泰甲子月夕前七日來逰

　　穿山題名　廬陵胡仲威伯圓約張維翰和甫陳次賈

倪俊孺來遊嘉定五年(闕)月　端平丙申七月長樂趙
師恕不以將受代睠此嵓壑之勝僚佐之賢上澣日邀
慶元劉椿夀卿莆陽王太冲元邃

　　望夫山題名　廬陵劉彦登允升通判靜江秩滿還朝
以紹興己巳二月六日啓途連帥桐廬方公載酒酌别
於城北郵亭翌日又命僚佐作餞為終日之集㑹者十
有四人清湘唐時逢堯莆田戴緯對甫臨川劉振時舉
邽陽董辨審言汴陽鄧建義成真定賈傑次之夷門王

邦翰憲卿番陽汪恪端中雒陽李津元映程祐之申甫
陸庚(闕)　豫章黄拱辰贊甫建安胡實正虚同安朱彦
徳繼善














　　粤西叢載卷二

