九家集注杜詩卷三十二宋郭知達編
近體詩
季秋蘇五弟纓江樓夜宴崔十三評事韋少府
姪三首
峽險江驚急樓高月迴明一時今夕會萬里故鄉情星
落黃姑渚秋辭白帝城老人因酒病堅坐看君傾(趙云黃姑)
(渚天河之别名也)
右一
明月生長好浮雲薄漸遮(宋玉九辯云何氾濫之浮雲兮猋壅蔽此明月)悠悠
照邊塞(月賦外素質之悠悠)悄悄憶京華清動杯中物(鮑云陶淵明詩天運)
(苟如此且進杯中物)高隨海上查(事見查上覓張騫注)不眠瞻白兔(劉孝綽月詩攢)
(柯伴玉蟾植叢映金兔)百過落烏紗(烏紗帽也楚趙云月中有兔其傳尚矣詞天問曰夜光)
(何德死則又育厥利維何而顧免在腹烏紗帽也杜佑通典帽門載矣)
右二
對月那無酒登樓况有江聽歌驚白鬢笑舞拓秋窗樽
蟻添相續(子建七啟盛以翠樽酌以雕觴浮蟻鼎沸酷烈馨香)沙鷗並一雙盡憐
君醉倒更覺片(一作我)心降(詩我心則降又趙云選有白髮生鬢公詩云百年雙白)
(鬢張協玄武館賦云春牖左開秋窗右豁樽蟻言酒之浮蟻也末句當以片心為正方有功矣)
右三
送孟十二倉曹赴東京選
君行别老親此去苦家貧藻鏡留連客江山憔悴人(杜補)
(遺藻鏡猶藻鑒也故子美上韋左相詩又有持衡留藻鑒之句晉太康四年制曰藻鑑銓衡又唐舊史許子儒)
(長夀中為天官侍郎居選部不以藻鏡為意候趙云題送赴東京選故用藻鏡事既是赴選則須等藻鏡之)
(所取非旬日之事故云留連客也江山憔悴人則客遊所歷雖江山之勝亦為憔悴人)秋風楚竹
冷夜雪鞏梅春朝夕高堂念應宜綵服新(趙云秋風楚竹冷說孟倉)
(曹所起發之地在䕫也夜雪鞏梅春言孟倉曹所往之時逢雪于鞏也鞏縣今西京屬縣西京則唐所謂東京)
(也末句又申言其别兒自思之也列女傳曰老萊子孝養二親行年七十嬰娛著五色采衣楚竹冷鞏梅)
(春謂之雙紀格)
憑孟倉曹將書覓土婁舊莊
平居喪亂後不到洛陽岑為歷雲山問無辭荆棘深北
風黃葉下南浦白頭吟(文君作白頭吟美薛云楚詞余交手兮東行送人兮南浦)
十載江湖客茫茫遲暮心(趙云前四句託孟倉曹往問莊居之荒葺何如後四句則)
(公言其在䕫時候與處所也黃葉下變用木葉下白頭吟雖是文君以相如晚年置妾而有此作其後為樂府)
(則言君臣朋友顧遇之不終而公今所用又止以其老年白頭所吟咏耳楚詞云傷美人之遲暮)
耳聾
生年鶡冠子(杜補遺後漢輿服志武冠加雙鶡尾在左右謂之鶡冠五官虎賁羽林皆冠之鶡者)
(勇雉也其鬭無巳一死乃止故趙武靈王為冠以表武士是詩所謂鶡冠子者楚人隠居深山中衣敝履穿以)
(鶡為冠莫測其名因服成號著書言道家事馮諼嘗師事之後顯于趙鶡冠子懼其薦巳遂與之絶)歎世
鹿皮翁(趙云前漢書藝文志有稱鶡冠子一篇師古云以鶡鳥羽為冠也列仙傳鹿皮翁者菑川人也)
(少為府小吏工巧舉手能成器械岑山上有神泉人不能至小吏白府君請木工斧斤三十人作轉輪懸閣意)
(思樸至數十日梯道四門成上其顛作茅舍留止其旁)眼復幾時暗耳從前月聾
猿鳴秋淚缺雀噪晩愁空黃落驚山樹呼兒問朔風(趙云)
(猿鳴秋淚缺雀噪晚愁空以耳聾之故而幸其不聞也末句但見山木葉黃落而不聞風聲所以呼兒而問宋)
(玉九辯云悲哉秋之為氣也蕭瑟兮草木黃落而變衰曹子建有朔風篇)
小園
由來巫峽水本是楚人家客病留因藥春深滿為花秋
庭風落果瀼岸雨頽沙問俗營寒事將詩待物華(趙云此篇)
(盖須水以為用之詩也楚城居高而下取江水最為艱得故以為咏矣客病留因藥則藥須水以洗濯故留水)
(者因藥也春深買為花則花須水以灌沃故買水者為花也後兩句則縱言眼前之秋景矣末句又營人家備)
(冬寒之俗事而不廢吟咏也)
自瀼西荆扉且移居東屯茅屋四首
白鹽危嶠北赤甲古城東平地一川穏高山四面同(趙云)
(首兩句以引下句耳平地一川盖在白鹽山之北而赤甲城之東故也謝靈運詩序有云石門新營所住四面)
(高山)煙霜凄野日秔稻熟天風(趙云周王褒送葬詩云寒近邊雲黑塵昏野日黃公)
(嘗使云野日荒起白也周勃領北軍誅諸吕是日天風大而古詩枯桑知天風也)人事傷蓬轉
吾將守桂叢(劉安招引桂樹叢兮山之幽根趙云曹植雜詩曰轉蓬離本)
右一
東屯復瀼西一種住清溪來往皆茅屋淹留為稻畦市
喧宜近利(西居近市易巽為近利市三倍)林僻此無蹊若訪衰翁語須
令賸客迷(趙云青溪非名也水色之青而巳謝莊詩曰青溪如委黛公于成都浣花詩亦曰靑溪可)
(見矣馬季長笛賦有云間介無蹊人迹罕到此無蹊此字則指東屯與瀼西也如曹子建云置酒此河陽之比)
(須令賸客迷則承無蹊之下言賸客添迷也)
右二
道北馮都使高齋見一川子能渠細石吾亦沼清泉枕
帶(一作席)還相似柴荆即有焉(趙云渠字沼字此以字之重字為輕字以體為用者)
(也枕帶還相似言枕山帶水也一作枕席淺矣柴荆亦是兩字盖言荆扉柴扉之義而字則謝靈運初去郡云)
(促裝反柴荆即有焉又言馮都使與巳俱有柴荆以居也)斫畬應費日解纜不知年
(杜補遺楚俗燒榛種田曰畬先以刀芟治林木曰斫畬其刀以木為柄刃向曲謂之畬刀畬音式車反趙云)
(言方移居東屯為農夫之事而從事于斫畬則欲扁舟儘南下之意且輟止矣故解纜未知其幾何時也斫畬)
(兩字是楚人語又農書云按荆楚多畬田先縱火熂爐候經雨下種歴三歲土脉竭不可復樹藝但生草木復)
(熂旁山劉禹錫適連州畬田行云何處好畬田團團漫山腹鑽龜得雨卦上山燒卧木又云下種暖灰中乘陽)
(坼牙蘖蒼蒼一雨後苕穎如雲發白居易子規歌云畬田有粟何不啄燒榛種田也爾雅一歲曰菑二歲曰新)
(三歲曰畬易曰不菑畬皆音餘菑田凡三歲方可復種盖取畬之義也熂音餼燹火燎草也爐音廬火燒山界)
(也)
右三
牢落西江外參差北戸間久遊巴子宅臥病楚人山幽
獨移佳境(謝靈運幽獨賴鳴琴顧愷之云漸入佳境)清深隔遠關寒空見鴛
鷺回首憶朝班(趙云吳都賦云開北戸以向日齊南冥于幽都注言日南人開北戶向日以就)
(明則以南為幽都亦如中國之見北也公居于䕫乃楚地與荆渚吳越相近矣故得言西江外北戸間也公詩)
(又云東望西江永南遊北戸開矣隔遠關則指言白帝城之關末句公嘗為左拾遺通籍而朝故見鴛鷺而憶)
(朝班也)
右四
題柏大兄弟山居屋壁二首
叔父朱門貴(郭景純朱門何足榮)郎君玉樹高(趙云謝道藴云一門叔父則有阿大)
(中郎魏宋以來貴人之子曰郎君叔姪則亦父子故可使郎君朱門字雖是常語祖出東方朔十洲記曰臣故)
(韜迹而赴王庭藏養生而待朱門矣謝安嘗戒約子姪因曰子弟亦何預人事而正欲使其佳玄荅曰譬如芝)
(蘭玉樹欲使其生于庭階耳)山居精典籍文雅涉風騷江漢終吾老
雲林得爾曹(趙云書序云秦滅三代典籍選冇云同祖風騷詩云美化行乎江漢之域又云滔滔)
(江漢南國之紀公欲適荆楚而南故云終吾老也)哀絃繞白雪未與俗人操(杜補)
(遺哀絃琴也記曰哀以立廉廉以立志君子聽琴瑟之聲則思志義之臣又枚乘七發龍門之桐高尺而無枝)
(使班爾斫斬以為琴野繭之絲以為絃孤子之鉤以為隠九寡之珥以為㢩師堂操張伯牙為之歌此亦天下)
(之至悲也子能強起而聽之乎注㢩音的鉤珥皆寶也隠㢩皆琴上飾取孤子寡婦之寳而用之欲其聲多悲)
(哀九寡九度寡也琴錄曰琴曲有幽蘭白雪風入松烏夜啼俗人非知音者故未可與之操趙云宋玉曰陽)
(春白雪之曲唱彌高而和彌寡于哀絃之中所彈者白雪非俗人所能也薛云右按宋玉對楚襄王問曰客)
(有歌郢中者其始下里巴人國中属而和者數千人其為陽春白雪國中屬而和者數十人而巳又文選鮑照)
(詩蜀琴抽白雪郢曲繞陽春)
右一
野屋流寒水山籬帶薄雲靜應連虎穴喧巳去人羣筆
架霑窗雨書籖映隙曛蕭蕭千里馬箇箇五花文(趙云末句)
(以駿馬比柏之兄弟矣公嘗曰五花散作雲滿身詩云蕭蕭馬鳴箇箇指言五花文之箇箇非謂馬一匹為一)
(箇也郭隗曰古之人君有以千金使涓人求千里馬者又漢文帝時有獻千里馬者)
右二
暝
日下四山隂山庭嵐氣侵(謝靈運夕曛嵐氣侵)牛羊歸徑險(詩羊牛下)
(來北征賦日晻晻其將暮覩牛羊之下來)鳥雀聚枝深正枕當星劒收書動
玉琴半扉開燭影欲掩見清砧(星劒劒上有星文也玉琴以玉為琴□也趙)
(云星劒則劒上有七星之象也非是氣衝牛斗之謂江淹去故鄉賦撫玉琴兮何親末句扉欲掩見清砧則欲)
(更掩其半扉之時見巳家之清砧盖時秋矣)
茅堂檢校收稻二首
香稻三秋末平田百頃間喜無多屋宇幸不礙雲山御
裌侵寒氣(秋興賦藉莞蒻御裌衣)嘗新破旅顔(禮天子以嘗新)紅鮮終日
有玉粒未吾慳(趙云御袂侵寒氣言雖御裌衣矣而寒氣猶侵之則山居故也紅鮮似言魚也)
(玉粒則春稻為米其白如玉矣亦不必泥蘇秦米貴于玉事)
右一
稻米炊能白秋葵煮復新誰云滑易飽老藉軟俱勻種
幸房州熟苗同伊闕春無勞映渠盌自有色如銀(杜補遺魏)
(文車渠椀賦車渠玉屬也多纖理縟文生于西國其俗寶之惟二儀之普育何萬物之殊形料珍怪之上美無)
(茲椀之獨清苞華文之光麗發符彩而揚榮理交錯以連屬似將離而復并又梁陸倕蠡杯銘曰用邁羽杯珍)
(逾梁椀寶同蠡測形均樸滿又廣雅曰車渠石次玉也趙云滑字與滑流匙同養老藉軟俱勻與軟炊香飯)
(緣老翁同義房州熟伊闕春盖稻名也末句言不必用梁盌盛之此飯其色自如銀矣)
右二
朝二首
清旭楚宫南霜空萬嶺含野人時獨往雲木曉相參俊
鶻無聲過飢烏下食貪病身終不動搖落任江潭(陸士衡戢)
(翼江潭王趙云清旭清朝也江賦云視氛祲于清旭楚宫則楚之宫也霜空言帶霜之空也朝未甚有行人)
(故野人時獨往耳末句盖公欲南下而未能也易云寂然不動屈原既放于江潭或云蘇東坡謂子美詩外尚)
(有事在故其病身曾不搖蕩而不隨草木之搖落也)
右一
浦帆晨初發郊扉冷未開村疎黃葉墜野靜白鷗來礎
潤休全濕雲晴欲半回(淮南子云山雲蒸柱礎潤江淹山雲潤柱礎)巫山冬
可怪昨夜有奔雷(浦帆帆音去聲今官韻亦收矣師民曕本疑之乙其字為帆浦非是然䕫)
(州詩而云浦帆何也盖題是朝詩句云浦帆晨初發郊扉冷未開兩句通義言方此晨朝之際想江浦之中其)
(帆起發而郊居之家以冷而未開其扉也顔延年贈王太常詩曰郊扉常晝閉礎者柱下之磔石也礎潤休全)
(濕休者罷也言礎石之潤經夜稍乾而半濕矣雲晴欲半回言朝既晴霽其宿雲半斂而回去也奔雷公兩使)
(矣出三都賦)
右二
晚
杖藜尋晚巷炙背近墻暄(嵇康書野人冇快炙背而美芹子者欲獻之至尊雖有區)
(區之意亦巳疎矣公又嘗有句云炙背可以見天子)人見幽居僻吾知拙養尊朝
廷問府主耕稼學山村(趙云此句法難解盖言朝廷以務農重穀之事問府主故亦化)
(而學山村耕稼也然此等句法學者不可傚之也舜自耕稼陶漁以至為帝)歸翼飛棲定寒
燈亦閉門(曹子建歸鳥赴喬林翩翩厲羽翼陸士衡願假歸鴻翼翻飛游江汜趙云棲鳥以枝定)
(為安故詩人每用定字如公今云歸翼飛棲定如白樂天風枝未定鳥難棲如李商隠棲鳥定寒枝然三定優)
(劣必有能辨者原其所出則周庾信云鳥寒栖不定也)
夜二首
白夜月休弦燈花半委眠號山無定鹿落樹有驚蟬暫
憶江東鱠(張翰憶鱸鱠)兼懷雪下船(王子猷訪戴安道)蠻歌犯星起
重覺在天邊(趙云當此白夜于月休隠其所見者弦之狀與燈花半委落之際眠卧也重覺在天邊言其遠也)
右一
城郭悲笳暮村墟過翼稀甲兵年數久賦斂夜深歸暗
樹依巖落明河繞塞微斗斜人更望月細鵲休飛(樂府月明)
(星稀烏鵲南飛深趙云賦斂夜深歸言村落之民入市供官賦歛以夜而後歸也暗樹依巖落言葉也傳曰)
(木落糞本亦遂以言葉矣天漢謂之明河故宋之問有明河篇也繞塞微則夜深矣故末句又有斗斜月細之)
(語鵲休飛者休停其飛也月細而不甚明此鵲飛之所以休也)
右二
東屯月夜
抱疾漂萍老防邊舊榖屯春農親異俗歲月在衡門(趙云)
(東屯所以得名者防邊而屯戍之地也言抱疾病而如漢漂萍之老在屯積舊榖以防邊之處也古詩云泛泛江)
(萍漂蕩水無根論語曰舊穀既沒禮記王制民生其間者異俗然公所用乃如匡衡云成湯所以化異俗而懷)
(鬼方者蓋公中原人而遠客於䕫故稱之為異俗公于俳諧體詩又云異俗吁可怪詩衡門之下)青女
霜楓重(曉霜楓葉丹青女霜神名)黃牛峽水喧泥留鬪虎跡月挂客
愁村喬木澄稀影輕雲倚細根(趙云淮南子曰青女出以降霜盛弘之荆州記)
(曰宜都西陵峽中有黃牛山江湍迂回塗經信宿猶望見之行者語曰朝發黃牛暮宿黃牛三日三暮黃牛如)
(故後兩句當秋木葉落故謂之稀影輕雲倚細根則山中有雲故倚喬木之細根也)數驚聞雀噪
暫睡想猿蹲(趙云皆以月明之故也月照樹白則雀驚而噪猿以有照不得久睡故暫而巳)日
轉東方白風來北斗昏天寒不成寐無夢有歸魂(趙云上兩)
(句可謂竒矣)
東屯北崦
盜賊浮生困誅求異俗貧空村惟見鳥落日未(一作不)逢
人(登樓賦白日忽其西匿鳥相鳴而舉翼原野閴其無人征夫行而未息)步壑風吹面看
松露滴身遠山回白首戰地有黃塵(趙云人之所以為盜賊者以浮生之)
(困也管子曰衣食足而知榮辱諺云盜賊起于貧窮觀下句則所以招盜之因也公豈不知政哉莊子其生若)
(浮其後鮑照詩浮生旅昭代戰塵謂之黃塵者以其塵起之多茫茫然黃也曹子建云大風隠其四起揚黃塵)
(之冥冥)
雲
龍自(一作以)瞿唐會江依白帝深終年常起峽每夜必通
林收穫辭霜渚分明在夕岑高齋非一處秀氣豁煩襟
(趙云公自言其見雲之處句謂初在霜渚中收穫至辭出時乃見雲在岑分明也高齋非一處則人家皆有高)
(齋可以登覽謝玄暉有郡内高齋閒坐荅吕法曹詩)
月(趙云四更所見之月而有開鏡之句則乃月滿之狀必十五夜也豈九月之望夜乎于一)
(更二更三更為雲遮也塵匣之鏡至四更在樓上忽見之所以有作既在䕫州羣山之中)
(故謂之山吐月)
四更山吐月殘夜水明樓(趙云此篇首兩句古今絶唱東坡先生深曉吐字之義故)
(取下句為五韻以賦五詩自一更至五更皆曰山吐月又有句云明月翳復吐月言吐字出費昶省中夜聞擣)
(衣詩云閶闔下重關丹墀吐明月蓋吐露其光之謂殘夜水明樓言夜將盡矣登樓看月其明照于水而水光)
(照樓句法如此不亦竒乎)塵匣元開鏡風簾自上鉤(古詩纖纖似玉鉤娟娟若娥眉)
(謝玄暉風簾入雙燕趙云上句說月古詩有云破鏡飛上天又梁簡文帝云形同七子鏡則鏡以比月矣塵匣)
(字則取鏡以言之鮑明遠擬古詩有云明鏡塵匣中寳琴生網絲也若全句之勢則又庾信鏡詩云玉匣聊開)
(鏡輕灰暫拭塵也信直用之于鏡而公則以比月為工矣謂之元開則驚喜之詞也下一元字可以見一更二)
(更三更雖有月而雲遮之也下句言樓上之簾已自掛起則可以分明看月也陳蕭詮詩珠簾半上珊瑚鉤也)
兔應疑鶴髮蟾亦戀貂裘(趙云上句則公自言其老下句言其貧鶴髮老者之狀庾)
(信竹杖賦云余老矣鶴髮雞皮貂裘使蘇季子黑貂裘也)斟酌姮娥寡天寒耐九秋
(見九秋驚雁序注之杜補遺後漢天文志注張昭載靈憲之言曰月隂精宗有憑焉者羿請不死之藥于西)
(王母其妻姮娥竊之以奔月是名蟾蠩又阮嗣宗詠懷詩悦懌若九春李善注云春秋元命苞曰陽氣成于三)
(故一時三月陽氣終于九故三月一時凡九十日宋衷曰四時皆象此不獨春也九秋以九十日言之趙云斟)
(酌者想料之也鮑明遠和王丞詩斟酌高代賢玉臺後集載董思恭王昭君詩斟酌紅顔盡何勞鏡裏看公于)
(舟中出江陵云經過憶鄭驛斟酌旅情孤皆為想料之義以九秋言之則秋之三箇月將盡矣所以知其為九)
(月之望夜尤明李商隠云姮娥却悔偷靈藥碧海蒼天夜夜心亦有誚姮娥寡之意)
獨坐二首
竟日雨冥冥(楚詞雲容容兮雨冥冥)雙崖洗更清水花寒落岸山
鳥暮過庭煖老須燕玉(唐寧玉有煖玉鞍又有煖玉杯以為飲器不煖而自熱)充
飢憶楚萍(家語昭昭王渡江有一物大如斗圓而赤取之以問孔子曰此萍實也吾昔過陳聞童謠)
(曰楚王渡江得萍實大如斗赤如日剖而食之甜如蜜)胡笳在樓上哀怨不堪聽
(趙云燕玉以言婦人也古詩云燕趙多佳人美者顔如玉故摘燕玉兩字以對楚萍待燕玉之人而煖則孟子)
(所謂七十非人不煖是也觀題云獨坐則又可見矣舊注引煖玉事于燕玉字何所據乎又煖老之義安在也)
(末句蓋言白帝城樓上有鳴笳矣其聲哀怨所以不堪聽也舊注至引劉琨事為冗)
右一
白狗斜臨北黃牛更在東(杜補遺水經注秭歸白狗峽蜀江中流兩面如削絶壁之)
(際隠出白石如狗形狀具足故以名焉又黃牛山在縣四四十五星周回五十里高三十一里盛弘之荆州記)
(曰黃牛山有重嶺叠起其最大高崖間有石色如人負刀牽牛人黑牛黃其狀分明此崖加之江湍迂回行經)
(信宿猶望見行者歌曰朝發黃牛暮宿黃牛一朝一暮黃牛如故今黃牛峽山下有廟曰洺川王土人云黃牛)
(神也仇池翁有碑載歐陽文忠公事云)峽雲常照夜江日會兼風晒藥安
垂老應門試小童(薛云莊子原憲杖藜而應門晉夏統詣洛市藥會三月上已統時在船中曝)
(所市藥諸貴人車乘來者如雲統並不顧蜀志李密陳情表云内無應門五尺之童煢煢孑立形影相弔)亦
知行不逮苦恨耳多聾(趙云白狗黃牛皆峽名臨北在東則公以所居言之江日會兼)
(風師民瞻本作江月是蓋上句言夜也末句行不逮蓋獨坐則不復有行矣)
右二
雨四首
微雨不滑道斷雲疎復行紫崖奔處黑白鳥去邊明秋
日新霑影寒江舊落聲柴扉臨野碓半濕搗香秔(趙云紫崖)
(奔處黑白鳥去邊明不勞雕刻而雨意自見隂鏗詩有云水隨雲度黑山帶日歸紅今公詩可與之敵也秋日)
(新霑影則以雨之故其日影朦朧為霑洒矣謂之野碓則無庇覆故搗秔至于帶微雨之半濕也)
右一
江雨舊無時天晴忽散絲暮秋霑物冷今日過雲遲上
馬回休出看鷗坐不辭高軒當灔澦潤色静書帷(趙云晉張)
(協雜詩云密雨如散絲)
右二
物色歲將晏天隅人未歸朔風鳴淅淅(謝玄暉淅淅就衰林謝惠連淅)
(淅振條風李陵與蘇武詩云風波一失所各在天一隅)寒雨下霏霏多病久加飯
衰容新授衣時危覺凋喪故舊短書稀(趙云詩雨雪霏霏古詩云上言)
(加餐飯詩九月授衣)
右三
楚雨石苔滋京華消息遲山寒青兕呌江晩白鷗飢神
女花鈿落(宋玉有神女賦按唐志命婦之服飾以寳鈿金花也)蛟(一作鮫)人織杼悲
(吳都賦泉客潜織而卷綃注泉客鮫人也織輕綃於泉室出以賣之)繁憂不自整終日灑
如絲(趙云宋玉招魂曰君王親發兮憚青兕何遜云可憐雙白鷗朝夕水上遊神女廟在巫山蛟人則江)
(中所有巫山中花即神女之所以為鈿者被雨而落故云江賦鮫人構館于懸流此皆巫楚之事也沈約詩非)
(烟復非雲如絲復如霧中摘兩字也)
右四
戲寄崔評事表姪蘇五表弟韋大少府諸姪
隠豹深愁雨潜龍故起雲(謝玄暉詩雖無玄豹姿終隠南山霧杜補遺云劉向列女)
(傳陶荅妻謂其夫曰妾聞南山有玄豹霧雨七日不下食者何也欲以澤其毛衣而成其文章故藏以除害也)
(易曰潜龍勿用又曰雲從龍因言雲雨故以豹與龍形容之爾)泥多仍徑曲心醉阻賢
羣(趙云列子曰見巫季咸而心醉曲徑而倒用徑曲羣賢而倒用賢羣義自足也)忍待江山麗
還披鮑謝文高樓憶疎豁秋興坐氛氲(趙云江山麗則春景也公嘗曰)
(遲日江山麗今言忍待則忍以待之也所以傷雨之故矣鮑謝文鮑則鮑照謝則謝靈運豈以比諸公乎坐氛)
(氲言坐秋氣之中也)
有感五首(趙云詩意當是廣德元年史朝義正月巳滅之後吐蕃十月未䧟京師之)
(前句有言胡滅則指史朝義也新交戰則指吐蕃也覓張騫則指奉使吐蕃者餘蛇豕則)
(指河北叛將也虎狼盜賊則以指袁晁也不臣朝又以指河北叛將也親賢則指雍王适)
(與郭子儀也將自疑則指僕固懷恩也)
將帥蒙恩澤兵戈有歲年至今勞聖主何以報皇天白
骨新交戰雲臺舊拓邊(趙云言新戰之兵方横白骨將帥必有意于拓邊而功未立其)
(在雲臺畫像議功者則是舊拓邊之功也)乘槎斷消息無處覓張騫(趙云此言遣使)
(和吐蕃未還所以用張騫乘槎為喻本是本是前漢末事而公多用作張騫使西域尋河源所乘之槎豈承用)
(之熟耶見張華博物志留新添案騫本傳騫以郎應募使月氏為匈奴單于所十餘歲得還騫所至者大宛)
(大月氏大夏康居而所傳閫其旁大國五六具為天子言其地形所有並無乘槎至天河之說博物志又不言)
(張騫而宗懔乃傅會直以為張騫杜公因承用荆楚歲時記所引而趙次公所以屢疑之也)
右一
幽薊餘蛇豕(為史思明未平也)乾坤尚虎狼(盜賊充斥也為趙云左傳曰吳封)
(豕長荐食上國史朝義雖滅而有未臣服服者餘蛇豕指河北叛將尚虎狼則盜賊猶自充斥也按編年通載)
(於前歲寳應元年載台州賊袁晁乘亂據浙東)諸侯春不貢(藩鎮擅命基兆於此)使者日
相望(董仲舒傳漢家使者冠蓋相望)愼勿吞青海(見君不見青海頭注)無勞問越
裳(見越裳翡翠無消息注越趙云慎勿吞青海戒以無有事于西羌無勞問裳戒以無有事于東夷)大
君先息戰歸馬華山陽(易曰大君有命書武成歸馬于華山之陽)
右二
洛下舟車入天中貢賦均(周禮天官惟王建國注周公營邑于土中使居洛邑治天)
(下謂之地中天地之所合也四時之所交也風雨之所會也隂陽之所和也然則百物阜安乃建王國焉趙)
(云應是史朝義既滅道路亦不阻絶矣故舟車入而貢賦均此指言長安特用洛陽為天地之中為譬也言此)
(以責河朔諸將有不貢者莊子云舟車之所至)日聞紅粟腐(太倉之粟紅腐而不可食)寒待
翠華春(翠華天子車蓋)莫取金湯固(賈誼金城湯池萬世帝王之業王元長策金湯非粟)
(不守)長令宇宙新不過行儉德盜賊本王臣(趙云日聞紅粟腐則言其)
(儲蓄之多寒待翠華春翠華之春和氣所及也上林賦曰建翠華之旗蓋天子之旗也莫取金湯固長令宇宙)
(新又以戒之莊子疏云揭天地以趨新負山岳而舍故宇宙新則一洗乾坤而其命維新矣盜賊則又指袁晁)
(者矣書慎乃儉德詩率土之濱莫非王臣)
右三
丹桂風霜急青梧日夜凋由來強幹地(兩都賦強幹弱枝隆上都而觀)
(萬國)未有不臣朝(趙云首兩句蓋以為譬也丹桂耐風霜之物楚辭云麗桂樹之冬榮是已青梧)
(易凋之物楚辭又云白露下衆草兮奄凋此梧楸是巳彼丹桂而值風霜之急所以青梧日夜凋落落矣引下)
(句若幹之強壯則枝無勝幹之理猶主強則臣自歸服而朝也強幹地則指言長安之尊重也未有不臣朝則)
(如上句諸侯春不貢事今反言以期之也)受鉞親賢往(分茅列土親賢並建親賢同姓也時代宗)
(為元帥)卑宫制詔遥(禹卑宫室漢以所降敕命為制詔五趙云去歲寳應元年代宗既即位)
(月以雍王為天下兵馬元帥郭子儀副之此親與賢之往也舊注云時代宗為帥却是肅宗時矣)終依
古封建(封爵建國漢光武紀太常矣議曰古者封建諸侯以藩屏京師)豈獨聽簫韶(書簫)
(韶九成制趙云蓋勸朝廷非特任元帥副帥而巳終以封建之待夫親賢而為天子者豈獨聽簫韶之樂宴)
(樂而巳意者代宗猶奏霓裳羽衣之曲乎)
右四
胡滅人還亂兵殘將自疑(此詩言安史既平而僕固懷恩反側也)登壇名
絶假(高祖曰大丈夫定諸侯即為真王耳何以假為)報主(一作執玉)爾何遲領郡輙
無色之官皆有詞願聞哀痛詔(見忽聞哀痛詔注)垂拱問瘡痍
(時縉紳皆重内官而不樂外任故子美有無色有詞之譏也趙云安禄山營州柳城胡史思明寕夷州突厥)
(種皆胡也癸夘廣德元年正月史朝義自縊死自天寳十四載至是凡九年而安史滅矣脟自疑則如僕固懷)
(恩以疑而叛李光弼以疑而沮者矣登壇字高祖以韓信為大將登壇而拜之非特假節而巳舊注自是假王)
(直王何干登壇時事耶諸將蒙寵如此故責以下句之報主矣末句又以望主上之䘏民也漢武帝末年屢發)
(哀痛之詔瘡痍漢書季布傳瘡痍未瘳)
右五
夜
絶岸風威動寒房燭影微嶺猿霜外宿江鳥夜深飛獨
坐親雄劒(鮑明遠云擢雄劒而長嘆烈士傳曰眉間尺者楚人鏌鎁之子楚王夫人嘗於夏納凉而)
(抱鐵柱心有所感遂懷孕後産一鐵楚人命鏌鎁鑄為䨇劒一雌一雄鏌鎁乃留雄而以雌進王劒在匣中常)
(有悲鳴王問羣臣對曰劒有雌雄鳴者雌憶其雄也王大怒即收鏌鎁殺之眉間尺乃為父殺楚王)哀歌
嘆短衣(淮南子曰齊桓公郊迎客夜開門寗戚飯牛車下擊牛角而為商歌曰南山粲白石爛短褐禪)
(衣適止骭生不逢堯與舜禪終日飼牛至夜半長夜漫漫何時旦桓公聞之曰異哉歌者非常人也命後車載)
(之短衣字暗用莊子短後之衣也)煙塵繞閶闔(趙云閶闔者天門也指言帝都)白首壯
心違
遠遊
江闊浮高棟雲長出斷山塵沙連越嶲(按唐地理志劒南道蓋古梁州)
(之域蜀郡廣漢犍為越嶲益州䍧牱巴郡之地總為蜀土)風雨暗荆蠻雁矯銜蘆内
(淮南子曰雁從風而飛以愛氣力銜蘆而翔以避矰繳張華賦又矯翼而增遂徒銜蘆以避繳終為戮於此世)
猿啼失木間(見六卷哀哀失木狖)弊裘蘇季子歴國未知還(趙云塵沙)
(連越嶲則吐蕃之兵未息也風雨暗荆蠻則言當日在楚之景詩蠢爾蠻荆則荆州是也淮南子猿狖狖顛蹶)
(而失木末句以蘇秦自比蘇秦往秦書十上而說不行貂裘色弊也歴國乃蘇秦實事其字則仲尼歴聘諸國)
(也)
從驛次草堂復至東屯茅屋二首
峽内歸田客江邊借馬騎非尋戴安道似向習家池(趙云)
(張平子作歸田賦其略曰超塵埃以遐遊與世事乎長辭又曰苟縱心於物外安知榮辱之所如蓋以歸在田)
(間為樂之意也舊注引恨賦敬通見抵罷歸田里却是得罪矣承騎馬之下故言非尋戴安道蓋訪戴則乘舟)
(而巳似向習家池則以言騎馬似之事出襄陽記曰峴山南習郁大魚池山簡每醉於此曰此我高陽池也)
地險風煙僻(江淹風煙有鳥路)天寒橘柚垂(莊子云柤梨橘柚蜀都賦戶有橘柚)
(之園公又有云荒庭垂橘柚)築場看歛積(豳詩九月築場圃)一學楚人為(家語)
(楚恭王曰楚王失弓楚人得之甫時寓䕫也)
右一
短景難高卧(秋興賦何微陽之短晷陶淵明云夏月虚閒高卧北窗之下此反而用之言短景不)
(如夏月可以高卧非用高卧南陽高卧東山之出處)衰年強此身山家蒸栗暖野
飯射麋新世路知交薄門庭畏客頻牧童斯在眼田父
實為鄰(趙云強音去聲蒸栗射麋皆是實事而蒸栗字則王逸玉部論黃如蒸栗左傳射左麋麗龜世)
(路門庭兩句通義惟其徒為面交而不心眼所以畏客來之多徒為紛紛也謝靈運詩薜蘿若在傳云與天)
(為鄰)
右二
暫往白帝復還東屯
復作歸田去猶殘穫稻功築場憐穴蟻拾穗許村童落
杵光輝白除芒子粒紅(趙云言自白帝歸田也詩云十月穫稻林類拾穗行歌其意則)
(詩云遺秉滯穗伊寡婦之利也憐穴蟻則見公之不殘許村童則見公之不吝)加餐可扶老倉
庾慰飄蓬(古詩云上言加餐飯扶老者扶吾身之老也舊注引扶老携幼非商君書曰夫飛蓬遇飄)
(風而行千里乘風之勢也曺子建又云風飄蓬飛載離寒暑)
晨雨
小雨晨光内初來葉上聞霧交纔灑地風逆旋隨雲暫
起柴荆色輕霑鳥獸羣(語鳥獸不可與同羣)麝香山一半(師云麝香山屬)
(䕫州奉節縣界)亭午未全分(天台賦羲和亭午見趙云雨色不久柴荆之中暫起之而巳此其)
(為微雨也按䕫州圖經麋香山州東南一百二十五里山出麝香故以名之公於入宅詩曰水生魚復浦雲暖)
(麝香山今則雨氣昏之其一半明而一半未分也梁元帝纂要曰日在午曰亭午也)
天池
天池馬不到(天池山上之池)嵐壁鳥纔通百頃青雲杪曾波白
石中(楚詞眇視目曾波詩白石磷磷)鬱紆騰秀氣蕭瑟浸寒空直對巫
山峽(一作出)兼疑夏禹功(趙云道險絶故馬不到而鳥纔通也巫山峽三字方對夏禹功)
(舊夲峽作出字非)魚龍開闢有菱芡古今同(趙云此言其所有之最遠吳主嘗見)
(吕岱說步隲言北欲以沙囊塞江每讀其表輙獨失笑江自開闢以来寕可以囊塞之乎故公詩句嘗曰岸䟽)
(開闢水又因孔稚圭詩云草雜今古色巖留冬夏霜故公詩句嘗曰木雜今古樹而今又生出開闢有者魚龍)
(古今同者菱芡也)聞道奔雷黑初看浴日紅(日出於晹谷浴於咸池)飄零
神女雨(高唐賦)斷續楚王風(宋玉風賦云楚趙云神女雨楚王風皆是地當體事則)
(池上有此景也)欲問支機石(見二十九卷查上似張騫)如臨獻寳宫(趙云上句則比)
(之為天河荆楚歲時記曰張騫尋河源得一石示東方朔朔曰此是天上織女支機石下句則指之為龍宫沈)
(佺期詩曰河宗来獻寳而公詩嘗曰自從獻寳朝河宗今蓋言獻寳之宫闕也)九秋驚雁序萬
里狎漁翁更是無人處誅茅任薄躬(趙云上兩句公自言其身以引末句)
(雖無人之處可以卜居其誅鉏草茅之勞任責於微薄之躬也)
反照
反照開巫峽塞空半有無已低魚復暗(魚復縣名)不盡白鹽
孤(白鹽山名)荻岸如秋水松門似畫圖牛羊識童僕既夕應
傳呼(松門地名趙云按梁元帝纂要曰日落西光反照於東謂之反景開巫峽則巫峽在東故也開則開)
(豁之義荻岸如秋水豈荻花密布如秋水之翻波乎詩日之夕矣牛羊下来)
向夕
畎畝孤城外江村亂水中深山催短景喬木易高風鶴
下雲汀近雞栖草屋同琴書散明燭長夜始堪終(趙云畎遂)
(溝洫田水之名也畎畝則畎之畝也黃新添西京雜記始元元年黃鶴下太液池上為歌曰鶴飛兮下建章)
(云云潘岳寡婦賦雀羣飛而赴楹兮雞登栖而歛翼詩雞栖於塒)
曉望
白帝更聲盡陽臺曉色分高峰寒上日叠嶺宿霾雲(師云)
(一作高峯初上日叠嶺未收雲)地坼江帆隠天清木葉聞荆扉對麋鹿
應共爾為羣(趙云白帝者白帝城也陽臺則宋玉所謂陽臺之下是已地坼言江闊也故江帆隠)
(於其中耳陽臺在下流之左邊帆則出峡所用題云曉望則皆遠望之想其如此也沈休文宿東園詩荆扉新)
(且故史云貔虎為羣也)
覃山人隠居
南極老人自有星(見三十三卷甘作老人星注)北山移文誰刻銘(趙云)
(去人星一名南極在井柳之中乃南方之星今言覃山人本隠此地地蓋自是南極之老人星矣而乃捨所隠)
(以去為可罪也乃用北山移文事譏之齊書孔稚圭字德璋周彦倫隠鍾山後應詔而出德璋作北山移文其)
(文云馳煙驛路勒銘山庭南極老人貼以有星天文志每云有星大如某物北山移文貼以勒銘張載劔閣銘)
(尾曰勒銘山阿)徵君已去獨松菊(陶潜為徵君也歸去來云松菊猶存此言徵君指覃山人)
(漢韓康桓帝備玄纁之禮以安車聘之康不得已許諾辭安車自乘柴車先發至亭亭長以韓徵君當道方脩)
(道橋見康乘柴車幅巾以為田叟也使奪其牛康即釋駕與之有頃使者至奪牛翁乃徵君也)哀壑無
光留戶庭(殷仲文詩哀壑叩虚牝趙云明言覃山人也漢魏以來起隐士名之曰徵君獨松菊則松)
(菊徒在而人不在也哀壑無光乃北山移文所謂誘我松竹欺我雲壑之意)予見亂離不得
已子知出處必須經(趙云以已微諷之也言我所以不仕而流落於外正亂離之故耳而)
(覃山人者何事而出哉故又以能經出處譏之)高車駟馬帶傾覆(揚雄解嘲云客徒欲朱丹)
(吾轂不知一跌赤吾之族于定國云少高大閭門令容駟馬高蓋車)悵望秋天虛翠屏(天台)
(賦摶壁立之翠屏絶趙云句則戒之深矣恨之切矣北山移文曰澗戶摧無與歸石徑荒凉徒延佇所謂悵)
(望秋水虚翠屏也)
柏學士茅屋
碧山學士焚銀魚(北山移文云焚芰製而裂荷衣)白馬却走身巖居(趙云)
(柏君既為學士矣乃焚銀魚而居於茅屋之下讀書末句又方言及富貴豈唐有别科目而柏君將應之邪次)
(公嘗觀國史補云縉紳雖位極人臣不由進士者終不為美又觀盧氏琑雜記云杜昇自拾遺賜緋却應舉及)
(第又拜拾遺時號著緋進士則柏學士者焚銀魚而别讀書其所圖類此矣焚銀魚三字又倣所謂酌醴焚枯)
(魚史有巖居穴處之士)古人已用三冬足(東方朔三冬文史足用)年少今開
萬卷餘(趙云南史齊陸少玄家有父證書萬卷餘張率盡讀其書北史魏穆士儒其子容少好學求天)
(下書逢即寫錄所得萬卷餘也公於仄聲用破字故詩云讀書破萬卷則願乘長風破萬里浪之破今於平聲)
(當用開字則如庾子嵩讀莊子開卷一尺便止曰正與人意合)晴雲滿戶團傾蓋(鄒陽傾蓋)
(如故傾蓋若浮雲)秋水浮階溜決渠(張景陽階下伏泉通階上水衣生陸士衡豐注溢脩)
(霤黃潦侵階除雲隂結不解通衢化為渠子趙云用傾蓋字因以見與柏君初相見也家語曰孔之郯遭程)
(先生於途傾蓋而語終日盡歡秋水浮階溜決渠則正道其事史記荷插如雲決渠如雨)富貴必從
勤苦得男兒須讀五車書(莊子天下篇云惠施多方其書五車)
大歴二年九月三十日
為客無時了悲秋向夕終瘴餘䕫子國(魚復古䕫子國)霜薄楚
王宫(蘭臺宮)草敵虛嵐翠花禁冷葉紅年年小搖落不與
故園同(趙云陸機云吾將老而為客題是九月三十日則秋之可悲者向今夕而終盡也䕫州古䕫子)
(國按寰宇記巫山縣有楚宫云襄王所遊也草敵虚嵐翠言草色之翠與嵐光相敵也花禁冷葉紅言花之紅)
(與葉俱耐冷也如敵字禁字可謂竒矣末句蓋言楚地暖雖秋秋而草木不甚衰特小小搖落耳此其所以異)
(故園也)
十月一日
有瘴非全歇為冬不亦難(左傳晉侯謂里克曰為子君者不亦難乎)夜郎溪
日暖(夜郎西南夷也犍為有夜郎溪)白帝峽風寒蒸裹如千室(峡俗以蒸裹為)
(節物)燋糟(一作糖)幸一柈(薛云右按元微之詩雜蓴多剖鱔和黍半蒸菰此與蒸裹無異柈與)
(盤同又抱朴子曰土柈瓦胾無救朝飢)兹辰南國重舊俗自相歡(趙云時已十月)
(矣而瘴尚未全歇所以謂冬候之難蒸□燋糖皆䕫州十月一日之亊如此也論語千室之邑一柈按字書乃)
(俗盤字之真者也夔人以十月旦為初冬節以飲食相饋遺云)
戲作俳諧體遣悶二首(枚臯自言為賦乃俳見親如倡東方朔應諧以)
(倡依隠玩世)
異俗吁可怪斯人難並居(禮記廣谷大川異制民生其間異俗)家家養烏
鬼頓頓食黃魚(杜云元稹詩曰病賽烏稱鬼巫占瓦代龜注南人染病競賽烏鬼楚巫列肆悉)
(賣瓦卜夢符之說是衆趙云詩盖非美之者魯靈光賦吁其可畏烏鬼頗有說舊注云峽俗養烏頭鬼祭之)
(以人則養又當讀為供養之養沈存中云峽人謂鸕鷀為烏鬼薛夢符云楚人信巫以烏為鬼耳杜詩可引元)
(稹詩其說是蓋此在元稹長慶小集所謂注則稹自注也稹與杜公同是唐人聞見如此豈不足證邪或云烏)
(蠻之鬼)舊識難為態新知巳暗疎(左傳襄二十九年季札聘於鄭見子産如舊識)
(舊唐書隰城尉房玄齡謁世民於軍門世民一見如舊識)治生且耕鑿只有不關渠
(趙云態字即一貴一賤乃見交態之態也難與之為態則其人之薄矣楚詞曰樂莫樂於新相知而至於已暗)
(疎則其人之薄又可知故有末句之激憤也莊子云鑿井而飲耕田而食自給不復與復與薄俗相關也)
右一
西歴青羌坂南留白帝城於菟侵客恨(楚人謂虎為於菟)粔籹
作人情(薛補遺曰按宋玉招䰟云粔籹蜜餌有&KR0008;餭些注粔籹以蜜和米煎作之粔音竒舉切籹音女)
瓦卜傳神語(巫俗擊瓦觀其文理分折以定吉凶謂之瓦卜)畬田費火耕(一作聲史)
(記火耕水耨)是非何處定高枕笑浮生(頃歲自秦涉隴從同谷縣出遊蜀留滯於)
(巫山今趙云元稹詩兩句一句是公前篇巫鬼一事一句是篇瓦卜之事豈因巫俗如此而句出於杜公乎)
(畬燒田也舊本作費火聲師民瞻取一作火耕是末句言風俗處處不同孰是孰非烏有定乎但付之一睡而)
(于此自笑其流徙之多也吕后紀酈寄說吕禄曰足下高枕而王千里此萬世之利也)
右二
刈稻了詠懷
稻穫空雲水川平對石門(南都賦緣以劒閣阻以石門)寒風疎草木
旭日散雞豚(詩旭日始旦孟子雞豚狗彘)野哭初聞戰樵歌稍出村
無家問消息作客信乾坤(趙云按寰宇記歸州巴東縣有石門山則亦去之遠矣豈)
(眼前所見之石門者邪舊注石門在漢中之西褒中之北豈干䕫州事哉)
瞿塘兩崖
三峽傳何處雙崖壯此門入天猶石色穿水忽雲根猱
玃鬚髯古蛟龍窟宅尊(江賦瑰竒之所窟宅)羲和冬(一作驂)馭近(天台)
(賦羲和亭午)愁畏日車翻(趙云言三峽之中何處有雙崖之壯乎乃壯于此門也非直謂瞿唐)
(便是三峽之處矣兩面壁立而高插天故云入天猶石色雲根亦以言石傳云五岳之雲觸石而出故石謂之)
(雲根張孟陽詩曰雲根臨八極雨足散四溟是也其後唐人多使雲根字以名石公詩又曰井邑聚雲根也王)
(維傳維善為石色淮南子注云日乘車駕以六龍羲和為之馭故末句云羲和冬馭近愁畏日車翻以山之高)
(故曰去之近然冬日景短故畏其車翻去日車翻字李尤歌曰安得猛士翻日車尤之言翻則翻之使回今公)
(言翻則日翻而去也舊本一作驂馭近非)
柳司馬至(此詩言中原用兵民未安定也)
有使歸三峽相過問兩京(兩京雍洛)圅關猶出將渭水更屯
兵設備邯鄲道(漢文帝謂慎夫人曰此北走邯鄲道)和親邏逤(一作些)城(薛云)
(右按邏逤作邏娑薛仁貴為邏娑道行軍總管秃杜補遺云邏些吐蕃都城名也唐舊史吐蕃本南涼髮之)
(後語訛謂之吐蕃其國都城號為邏些新唐史云吐蕃贊普居跋布川或邏娑川)幽燕唯鳥去
商洛少人行(趙云圅關出將渭水屯兵和親與商洛少人皆因吐蕃而然矣其云設備邯鄲道則)
(在趙州又云幽燕唯鳥去則北地猶不通豈以安史雖滅而藩鎮相繼跋扈耶)衰謝身何補蕭
條病轉嬰(劉公幹余嬰沈痼疾)霜天到宫闕戀主寸心明
孟冬
殊俗還多事方冬變所為破柑霜落爪嘗稻雪飜匙巫
岫寒都薄烏蠻瘴遠隨(烏蠻一作黔溪)終然減灘瀨暫喜息蛟
螭(南都賦憚䕫龍兮怖蛟螭趙云在中原時固應接多事矣雖在殊俗却還多事也方冬變所為則破柑嘗)
(稻方是變所為矣寒薄則楚地暖故也故老言施州無瘴黔州有瘴黔州在䕫之南則其瘴殆及䕫矣)
悶
瘴癘浮三蜀風雲暗百蠻卷簾唯白水隠几亦青山猿
捷長難見(蜀都賦猿狖騰希而競捷)鷗輕故不還無錢從滯客有鏡
巧催顔(趙云䕫州詩而言三蜀之下百蠻之北廣言之也西清詩話曰人之好惡固自不同子美在蜀)
(作悶詩乃云捲簾唯白水隠几亦青山若使余居此應從王逸少語吾當卒以樂死豈復更有悶耶次公以此)
(乃騃男女之語方流落蠻商寂寞之中雖白水青山日日對之亦豈不悶耶)
雷
巫峽中宵動滄江十月雷(陸士衡迅雷中宵激驚電光夜舒)龍蛇不成
蟄(易龍蛇之蟄以存身)天地劃爭迴却碾空山過深蟠絶壁來何
須妬雲雨霹靂楚王臺(趙云十月雷非其時矣故驚起龍蛇之蟄而變易天地之常也)
(雷之不時若妬神女之為雲雨而霹靂以震之也)
冬至
年年至日長為客忽忽窮愁泥殺人江上形容吾獨老
(屈原放於江潭形容枯槁)天涯風俗自相親杖藜雪後臨丹壑鳴玉
朝來散紫宸(西征賦飛翠緌拖鳴玉以出入禁門者衆矣)心折此時無一寸
(別賦使人意奪神駭心折骨驚)路迷何處是三秦(趙云紫宸殿名在東内大明宫心方寸之)
(地故曰寸心今句言一寸可謂巧矣)
小至
天時人事日相催冬至陽生春又來(孝經援神契曰冬至陽氣萌)刺
繡五絃添弱線吹葭六琯動浮灰(師云刺繡之工以添線準日晷之長短耳)
(續漢書以葭莩灰實律之端候之氣至則灰飛而琯通六琯六律也師云物理志以十二律候氣先於平地)
(作三重室為三重壁揚子所謂九閉之中也以河内葭灰實其端氣至吹灰也)岸容待臘將舒
柳山意衝寒欲放梅雲物不殊鄉國異(左傳分至啟閉必書雲物)教
兒且覆掌中杯(趙云史記曰刺繡文不如倚市門世說載過江諸人暇日出新亭飲宴周侯中)
(坐而嘆曰風景不殊舉目冇江河之異掌中杯則飲者之掌中也豈以感傷鄉國異之故雖父子之間亦教令)
(且盡飲酒也鮑明遠三日詩云臨流競覆杯又秋夜詩云願君剪衆念且共覆前觴)
舍弟觀赴藍田取妻子到江陵喜寄三首
汝迎妻子達荆州消息真傳解我憂鴻雁影來連峽内
(古詩弟兄鴻雁序)鶺鴒飛急到沙頭(詩鶺鴒在原載飛載鳴)燒關險路今
虚遠(杜正謬燒關當作嶢關音堯在峽右漢書言秦兵拒嶢關注在上洛北藍田南武關之西)禹鑿
寒江正穏流(江賦云巴東之峽夏禹疏鑿)朱紱即當隨綵鷁青春不
假報黃牛(趙云險路今虛遠言觀所巳經之地故今虚遠矣公為尚書工部員外郎賜緋魚袋故屢)
(言朱紱綵鷁舟也淮南子曰龍舟鷁首高誘注曰鷁大鳥也畫其象著船首黃牛者峽名在宜都西陵峽中青)
(春不假報黃牛言不須預報之青春之時船定行而經過也)
右一
馬度(一作瘦)秦山雪正深北來肌骨苦寒侵他鄉就我生
春色故國移居見客心歡劇提攜如意舞(一云王戎好作如意舞)
喜多行作白頭吟巡簷索共梅花笑冷蘂疎枝半不禁
(趙云弟觀移居來楚乃所以就公一處也春色生之時盖公自峽往荆卜以春時矣故國人情之所不忍離也)
(以不得已而來兄弟相聚則客心可見矣白頭吟雖是文君有此作其後為樂府則言君臣朋友之不終今公)
(所用但以老而吟詠耳)
右二
庾信羅含俱有宅春來秋去作誰家(杜補遺庾信宅即宋玉故宅見送李)
(功曹之荆州詩注余知古渚宫故事羅含字君章為桓王温别駕於江陵城西三里小洲上立茅屋而居後安成)
(在鎮以其宅借錄事劉朗之見一丈夫衣冠甚偉朗之驚問忽然失之朗之後以罪見黜人謂君章有神也)
短墻若在從殘草喬木如存可假花卜築應同蔣詡徑
(三輔決錄蔣詡舍中竹下惟開三徑羊仲求仲從與之遊)為園須似邵平瓜比年病
酒開涓滴弟勸兄酧何怨嗟(趙云庾信哀江南賦云誅茅宋玉之宅喬木猶存可)
(假花則宅既古矣所餘喬木可種柔蔓之花假于其上盖如金沙茶䕷之屬乎蕭何傳邵平故秦東陵侯秦破)
(為布衣種瓜長安城東瓜美世俗謂之東陵瓜比年病酒開涓滴則前此江樓夜晏云老人因酒病堅坐看君)
(傾至此方欲開酒矣)
右三
夔州歌十絶句
中巴之東巴東山江水開闢流其間白帝高為三峡鎮
(三峡瞿唐巫山黃牛)夔州險過百牢關(杜補遺圖經云百牢關孔明所建故基在今興元西)
(縣兩壁山相對六十里緣江乃入金牛益昌路為入川之隘口此瞿唐兩崖壁立大江中流無路可行非舟莫)
(濟固有間矣三趙云巴本春秋之國其地今閬州按水經載劉璋分巴有中巴有巴西有巴東今綿州曰巴)
(西郡歸州曰巴東郡而䕫州則中巴矣吳主嘗見吕岱說步隲言北欲以沙囊塞江每讀其表輙獨失笑此江)
(自開闢以來寕可以囊塞之乎三峽者明月峽巫峽歸鄉峽也忠州詩下峽固有三而白帝城極高山之上故)
(為之鎮)
右一
白帝䕫州各異城(公孫述自稱白帝故䕫有白帝城)蜀江楚峽混殊名
英雄割據非天意覇王并吞在物情(趙云上兩句通義白帝以言公孫述)
(之城䕫州以言劉備之城蓋永安宫所在也白帝城在瀼之東夔州城在瀼之西此所以為異城上流而為蜀)
(江下流而為楚峡雖楚蜀之名不同而二人之城皆臨之以公孫述言之其國號成以劉備言之其國號漢二)
(城既臨江與峡則無復分蜀江楚峡之名矣故言混殊名英雄割據非天意則言天豈容其割據乎在物情則)
(人必曰順不順焉王宇去聲范彦龍詩物情弃疵賤阮籍曰時無英雄陸士衡辨亡論故遂割據山川賈誼過)
(秦論云有并吞八荒之心)
右二
羣雄競起向前朝王者無外見今朝(公羊傳曰天王出居于鄭王者無外)
(此其言出何不能于母弟也東都賦子徒識函谷之可閉不知王者之無外)比訝漁陽結怨
恨(漁陽禄山舊鎮)元聽舜日舊簫韶(趙云師民瞻本作聞前朝極是蓋聞者對見之辭也)
(陸機辨亡論云羣雄鋒駭又選有羣妖競逐今參用之聞前朝者乃指言已前之代也王者無外見今朝所以)
(美當日唐朝之時也舊簫韶則比霓裳舞衣之新曲此句又含蓄美中有刺如此)
右三
赤甲白鹽俱刺天(南都賦森䔿䔿而刺天)閭閻繚繞接山巔楓林
橘樹丹青合(西京雜記中南山有樹長安謂之丹青樹也趙云楓青而橘丹也)複道重
樓錦繡懸
右四
瀼東瀼西一萬家江北江南春冬花背飛鶴子遺瓊蘂
相趁鳬雛入蔣芽(其草則蔣蒲葭東趙云按酈道元水經注云白帝山傍東瀼溪即以為)
(隍今所謂瀼東瀼西則一東瀼溪而其溪之左右分之曰瀼東瀼西耳李陵贈蘇武别詩曰雙鳬相背飛相遠)
(日已長又劉孝綽詩持此連理樹暫作背飛鴻楚詞云屑瓊蘂以為糧西京賦屑瓊蘂以朝餐指言玉英而陸)
(士衡擬古詩云上山采瓊蘂空谷饒芳蘭則花之白者為瓊蘂矣蔣字韻書在于平聲之下亦通上聲西京雜)
(記曰太液池其鳬雛鶴子布滿充積又木虚海賦鳬雛離褷鶴子淋渗也)
右五
東屯稻畦一百頃北有澗水通青苗晴浴狎鷗分處處
(孫綽詩物我俱忘懷可以狎鷗鳥)雨隨神女下朝朝(高唐賦朝朝暮暮陽臺之下趙云列)
(子海上有人狎鷗者)
右六
蜀麻吳鹽自古通萬斛之舟行若風長年三老長歌裏
(峡人以船頭把篙相水道者曰長年正梢者曰三老)白晝攤錢高浪中(杜補遺梁冀傳能意)
(錢之戲注何承天射數即攤錢也)
右七
憶昔咸陽都市合山水之圖張賣時巫峡曾經寳屛見
楚宫猶對碧峯疑(趙云咸陽指言長安也楚宫猶對碧峯疑言首畫圖上見楚宫今對碧峰)
(猶疑是舊所見之畫也)
右八
武侯祠堂不可忘中有松柏參天長干戈滿地客愁破
雲日如火炎天凉(趙云松柏參天長則夔州武侯廟有之也正與古詩古柏行黛色參天二)
(千尺同今詩兼言松柏則又據眼前所見矣古本孟子云泰山之高參天入雲而曹子建詩荆棘上參天干戈)
(雖滿地而見此松柏可以使客愁破雲日雖如火而見此松柏可以使炎天凉此其所以不可忘也)
右九
閬風元圃與蓬壺中有高堂天下無(南都賦崑崙無以侈閬風不能踰)
借問夔州壓何處峡門江腹擁城隅(趙云葛仙公傳曰崑崙一曰圃一)
(曰積䂖瑶房一曰閬風臺一曰華蓋一曰天柱皆神仙所居也列子曰渤海之東有大壑焉中有五山一曰岱)
(輿二曰員嶠三曰方壺四曰瀛洲五曰蓬莱末句稱美夔則直以崑崙之閬風圃海山之蓬莱方壺比之矣)
右十
雨
冥冥甲子雨(楚辭雷填填兮雨冥冥)巳度立春時輕箑煩相向(秋興)
(賦于時乃屏輕箑)纖絺恐自疑(秋興賦釋纖絺注絺葛也趙云兩句憂之之辭也與人日詩云)
(元日到人日未有不隂時其用意同何以言之唐諺云春雨甲子赤地千里言春甲子而雨旱之祥也按資治)
(通鑑大歴二年正月辛亥朔至十三日甲子但不知立春在前相去幾日以無長歴考之也扇可用絺可著則)
(是日雖雨而氣暄固憂其為旱矣)煙添纔有色風引更如絲(張景陽騰雲似湧煙)
(密雨如散絲)直覺巫山暮兼催宋玉悲(趙云兼催宋玉悲催則不必待秋至而此)
(雨巳可催之也)
奉送蜀州柏二别駕將中丞命赴江陵起居衛
尚書太夫人因示從弟行軍司馬位
中丞問俗畫熊頻愛弟傳書綵鷁新(漢制刺史車畫熊于軾)遷轉
五州防禦使起居八座太夫人(後漢以六曹尚書并令僕二人謂之八座魏以)
(五曹尚書二僕射一令為八座宋與魏同隋以六尚書左右僕射合為八座唐與同漢文紀注列侯妻稱夫人)
(子復為列侯稱太夫人子不為列侯則否)楚宫臘送荆門水白帝雲偷碧海
春與報惠連詩不惜(謝惠連乃靈運之弟)知吾斑鬢總如銀(秋興賦斑)
(鬢彪以承弁素髮&KR0146;以垂領名趙云杜位宅守歲云守歲阿咸家則阿咸乃位之小耳非姪也夔州刺史謂)
(中丞者也愛弟傳書綵鷁新一句言蜀州柏二别駕應是中丞之親綵鷁新則新其舟而往也五州防禦使必)
(是中丞者如此蔡伯世以此萹為大歴元年冬之作稱按唐史方鎮年□夔州兼峡忠歸萬五州防禦使隸荆)
(南節度故其詩曰遷轉五州防禦使今取方鎮年表觀之乃乾元二年以夔峡忠歸萬五州隸夔州廣德二年)
(置夔忠涪都防禦使於大歴未嘗有載楚宫臘送荆門水指言荆州而楚宫臘送其水則自夔州而往故也白)
(帝雲偷碧海春却以言時當白帝之春耳東方朔十洲記曰東有碧海惠連以言弟行軍司馬也)
九家集注杜詩卷三十二
