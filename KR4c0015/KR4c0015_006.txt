九家集注杜詩卷六宋郭知達編
古詩
别贊上人(此詩將離秦州而别之也)
百順日東流客去亦不息(謝玄暉大江流日夜客心悲未央)我生苦漂
蕩何時有終極(趙云曹子建詩想思無終極)贊公釋門老放逐來上
國還為世塵嬰頗帶憔悴色(陸士衡牽世嬰時網又世網嬰我身)楊枝晨
在手豆子兩(一作雨)巳熟(杜㭪遺佛經云手把青楊枝徧洒甘露水又僧祗律楊枝齒木)
(也食畢持之嚼一頭碎用剔牙齒中滯食毗柰耶云嚼楊枝有五利一除風二除熱三令口滋味四消食五明)
(目又灌頂經云昔維耶黎民遭疫禪提奉佛教持呪往避之疫人皆愈其禪提所嚼嚙木擲地成林林下有泉)
(後民復有疾取泉水折楊柳洒拂病者無不痊愈把楊枝洒甘露事出於此趙云以見贊當春方為寺主之)
(時來秦州而巳見豆熟之際矣本草豆九月採齊民要術曰九月中候近地葉黃者速刈之則豆熟在九月公)
(以十月未離秦州而此先别之也一說謂豆子眼中黑睛也言無邪視)是身如浮雲(語曰於我)
(如浮雲浮杜補遺維摩經是身如響屬諸因緣是身如雲須臾變滅是身如電念念不住)安可限
南北(新添魏文帝臨江歎曰此天所以限南北也安趙云以言時序雖飄忽於道人體上春雖在長秋)
(時在秦州為無南無北也)異縣逢舊友初欣寫胷臆(古樂府他鄉異縣趙云詩我)
(心寫兮而謝靈運擬曹植詩云歡娛寫懷抱)天長關塞寒歲墓饑凍逼(一云天長)
(關塞遠歲暮飢寒迫相趙云一作天寒關塞遠歲暮飢凍逼非蓋寒與凍字侵也次公以為别留長在十月)
(而句云歲暮飢寒逼蓋言其所以往同谷之情將為歲暮之計以捄飢寒也)野風吹征衣欲
别向照黑(鮑明遠野風吹秋木行子心腸斷謝靈運詩朝游窮照黑)馬嘶思故櫪歸
鳥盡歛翼(嘶一作鳴王正長朔風動秋草邊馬有歸心陶潛曰入羣動息歸鳥趨林鳴)古來
聚散地宿昔長荆棘(姑蘇臺荆棘霜露霑人衣)相看俱衰年出處各
努力(趙云吳越春秋載越人送其子弟作離别相去之辭曰行行各努力)
萬丈潭(同谷縣作鳳趙云按地志一名凰潭)
青溪合冥寞神物有顯晦(趙云青溪所以合而冥寞蓋以神物所藏有顯晦也謝莊)
(詩青溪如委黛黃沙似舒金神物指言龍也有顯有晦許慎所謂能幽能明者也晉劉琬賦曰大哉龍之為德)
(變化屈神隱則黃泉出則升雲今兼言其有顯有晦以引下文述其蟠隱必藉深潭也)龍依積水
蟠窟壓萬丈内(孫興公天台賦臨萬丈之絶冥張陽流澗萬餘丈趙云文子曰積水成海而)
(魏都賦曰因淵漼積水荀子積水成淵蛟龍生焉)跼步凌垠堮(音噩西京賦靈囿之中前後無)
(有垠堮淮南子出於無垠堮之門)側身下煙靄前臨洪濤寬却立倉石
大山危一徑盡岸絶兩壁對削成根虛無(顔延年踐華因削成趙)
(云西山經云大華之山削成而四方)倒影垂澹&KR0008;(一作濧天台賦序或倒影於重冥薛云前漢郊)
(祀谷永曰世有仙人服食不終之藥遥興輕舉陟遐倒景覽觀縣圃浮海蓬萊耕耘五德朝種暮穫與山石無)
(極注如淳曰在日月之上反從下照故其景倒景杜補遺孫綽天台賦倒景注言此山以臨深海山倒在水)
(中謝靈運應詔詩云張組眺倒景列筵一歸潮注山臨水而影倒沈休文游沈道士館詩一舉凌倒景無事適)
(華嵩注倒景在日月之上日月反從下照故其景倒谷永同上薛注又司馬相如大人賦貫列缺之倒景兮涉)
(豊隆之滂澳注服虔曰列缺天門也陵陽予明經曰列缺氣去地一千四百里倒景氣去地四千里其景皆倒)
(在下詳註家所言即倒景有二說倒景垂澹瀩與天台賦應詔詩倒景同義非谷永相如所言倒景也)黑
如灣澴底清見光烱碎孤雲到來深飛鳥不在外高羅
成帷幄(陸士衡密葉成翠幄天台賦踐莓苔之滑石摶壁立之翠屏蔭樛木之長蘿援葛藩之飛莖)
寒未壘(一作疊)旌旆遠川曲通流嵌竇潛洩瀨造幽無人
境發興自我輩(天台賦卒踐無人之境輩趙云晉人多云此正在我)告歸遺恨
多將老斯游最閉藏脩鱗蟄出人巨石礙何事炎天過
快意風雨會(兩一作雲閉趙云似譏龍不以時為澤矣蓋言其徒藏之深以礙巨石而艱於出)
(入炎天須雨而不雨炎天既過何用與風雨會乎如此則成秋霖矣廣雅云南方曰炎天魏文帝芙蓉池詩遨)
(遊快心意周禮風雨之所會一本作雲雨會字則應德連詩欲因雲雨會濯翼陵高梯)
兩當縣吳十侍御江上宅
寒城朝煙澹山谷落葉赤(謝玄暉寒城一凝眺平楚正蒼然靈運曉霜楓葉丹夕照)
(嵐氣隂)隂風千里來吹汝江上宅(謝玄暉朔風吹飛雨蕭條江上來趙云詳味)
(詩意吳侍御遷謫之因為辨論良民不是姦細以此忤權貴而得罪耳首四句以秦地之時候景物言其宅在)
(兩當縣之江上所以為之感激也兩當枕嘉陵江上傳云吳侍御宅今其子孫尚居之未去也)鵾雞號
枉渚日色傍阡陌(王嶶詩窈靄瀟湘空歘吸鵾雞悲謝靈運弭棹薄枉渚指景待樂闋九歌)
(朝騁鶩兮江臯夕弭節兮北渚楚辭朝發枉渚暮宿辰陽七發鶚鵠晨號乎其上鵾雞哀鳴翔乎其下杜補)
(遺相如賦云藺玄鶴亂鵾雞張楫曰鵾雞似鶴黃白色張無盡武陵圖經紏繆云余閱四方圖經何其舛訛之)
(多也以武陵善德山一事觀之餘可知矣武陵之東有二山一曰枉山二曰踴出山吳均來地居注云元嘉七)
(年五月天水武陵枉山䧟為枉渚隋開皇中刺史樊子重以枉山嘗為善卷所居名其地為善德山悅其名而)
(遺其實也唐貞元中揔印禪師居踴出山鑿井啖泥刳木庵開山建寺裴公美易王名為古德山院為古德禪)
(阮宣鑒嗣之而德山之名遂著劉禹錫集善卷壇在枉山上又曰枉渚在郭東周朴詩曰先生遺集武陵西且)
(善卷之有壇壇非堯舜時所有地枉山䧟而壇在山上枉渚在東而謂之在西斯則訛之又訛矣太平御覽載)
(江南諸水云湘州記曰枉山在郡東十七里有枉水焉山西溪口有小灣謂之枉渚山有楚祠焉謹按兩當縣)
(今隷鳳州乃古雍州之地而子美是詩云鵾雞號枉渚者蓋渚之斜曲而不直者皆謂之枉渚非武陵及湘潭)
(之枉渚也故陸雲荅張士然詩曰通波激枉渚悲風薄邱榛注枉曲也亦以斜曲為義趙云以楚地之時候)
(景物言之鵾雞正實道其事楚地有之楚辭曰鵾雞嘲哳乃是事祖)借問持斧翁幾年長
沙客(武帝末暴勝之為直指使者衣繡衣持斧翁指言吳侍御也長沙即潭州賈誼所謫之地謂當隂風)
(之來空吹汝兩當之宅方鵾雞之號而其身在長沙皆所以哀之也)哀哀失木狖矯矯避
弓翮(狖羊就反西都賦猿狖失木淮南子從風而飛以云愛氣力銜蘆而翔以避矰繳終為戮於此世趙)
(以吳之失所也)亦如故鄉樂未敢思宿音(飛鳥過故鄉猶躑躅)昔在鳳翔
都共通金閨籍(謝玄暉既通金閨籍拾趙云金閨金馬門也共通者公為左遺與吳共通籍)
(也)天子猶蒙塵(見三卷北征詩注)東郊暗長戟(書秦誓東郊不開晁錯曰兩陣)
(相近平地淺草可前可後此長戟之地也又曰勁弩長戟射疏及遠以見其無微之不入有堅之必破也巳)
兵家忌間諜此輩常接跡(李牧為鴈門謹烽火多為間諜)臺中領舉劾
君必慎剖析(舉善劾有罪御史職也衛玠問樂廣夢思之成病廣命駕為剖析之王湛與王濟因)
(共談易剖析入微)不忍殺無辜所以分黑白(書與其殺不辜寧失不經曹子建蒼)
(蠅間白黑䜛巧令親疎)上官權許與失意見遷斥(謝靈運遭物悼遷斥趙云言)
(執許與之權也權許與則其不許吳之所論矣任延傳善事上官臣不敢奉詔)仲尼甘旅人(王弼)
(仲尼旅人則國可知矣)向子識損益(左傳鄭人鑄刑書叔向貽子産書三辟之興皆叔世也)
(杜正謬後漢向長字子平潛隱於家讀易至損益卦喟然嘆曰吾巳知富不如貧貴不如賤但未知死何如生)
(耳)朝廷非不知閉口休嘆息予時忝諍臣(公時為拾遺也)丹陛
實咫尺(左傳天威不違顔咫尺)相看受狼狽(見三卷北征注)至死難塞責
(趙云公為拾遺以見吳之出而不能言也)行邁心多違出門無與適(詩行邁靡靡沈)
(休文江海事多違趙云詩中心有違)於公負明義惆悵頭更白(袁陽源詩義分明於)
(霜之趙云落句公恨深矣)
發秦州(乾元二年自秦州赴同谷縣紀行十二首)
我衰更嬾拙生事不自謀無食問樂土無衣思南州(詩適)
(彼樂土雪賦裸壊垂繒注不衣國也謝靈運南州實炎德桂樹陵寒山趙云言其行止無定也莊子云吾無)
(粮我無食因無食故問樂土而往就也楚辭云嘉南州之炎德南州氣暖因無衣故思南州藉其暖不須衣也)
漢源十月交天氣如凉秋(鮑云漢源屬同谷郡大㮣美同谷風土多暄利於貧士非)
(九月十月之交去秦也詩十月之交)草木未黃落況聞山水幽栗亭名更
嘉下有良田疇(趙云漢源栗亭蓋同谷地今成州也按九域志二縣曰同谷曰栗亭也地在秦)
(之南界首去秦一百九十五里月令草木黃落)充腸多薯蕷(永和初有採藥衡者道迷糧盡過息)
(巖下見一老翁四五年少對執書告之以飢與之食物如薯蕷後不復飢杜補遺陶隱居云薯蕷處處有之)
(掘取食之以充糧圖經云湖閩中出一種根如芋而皮紫色煎煑食之俱美彼土人呼曰藷音殊山海經云景)
(山北望少澤多藷藇音與與薯蕷同郭璞云根似芋可食江南人呼藷為儲語有輕重爾其實一種南北之産)
(不同故其形類差别)崖蜜亦易求(杜補遺本草載石蜜陶隱居云即崖蜜也高山巖石間作之又)
(木蜜呼為食密懸樹枝作之張華博物志云遠方山郡幽僻處出蜜所著巉巖石壁非攀緣所及唯於山頂籃)
(轝自懸掛下遂得採取僧覺範冷齋夜話載東波撖攬□詩云待得微甘回齒頰還輸崖蜜十分甜乃云崖蜜事)
(谷子曰照夜清螢也百花醴蜜也崖蜜櫻桃也名趙云鬼谷子之書揣摩押闔談說之書耳豈曾論及物哉)
(今其書在世間可考也而洪覺範敢爾眩惑學者今因此及之)蜜竹復冬笋清池可方
舟(西都賦鏡清流又方舟並鶩俛仰極樂注方並也並趙云謝靈運登石門最高頂詩蜜竹使徑迷方舟)
(兩船爾雅大夫方舟)雖傷旅寓遠庶遂平生游此邦俯要衝實恐
人事稠應接非本性登臨未消憂(趙云漢書李&KR1858;曰凉州天下要衝王子敬)
(過越州見潭壑澄澈清流寫注乃云山川之美使人應接不暇宋玉登山臨水送將歸王粲登樓賦云登兹樓)
(以四望聊暇日以銷憂)谿谷無異石塞田始微收豈復慰老夫惘
然難久留(趙云以景趣言之則谿谷無異石以地利言之則塞田始微收皆不足以慰我懷抱而當)
(去也)日色隱孤戍烏啼滿城頭(趙云何遜詩曰團團日隱洲鳥蹄見第一卷哀王孫)
(注)中宵驅車去飲馬寒塘流(古詩飲馬長城窟)磊落星月高蒼
茫雲霧浮(趙云古詩兩頭織織新月生磊磊落落向曙星庾信詩寂寞歲隂窮蒼茫雲霓同)大
哉乾坤内吾道長悠悠(易曰大哉乾元詩曰悠悠蒼天)
赤谷(趙云此篇才離秦州所歴之處也)
天寒霜雪繁(正月繁霜至趙云孔子云天寒既霜露既降)游子有所之(李陵游子)
(暮何之)豈但歲月暮重來未有期(古詩涼涼歲云暮又歲月忽巳晚沈林文飛光)
(忽我逼豈止歲月暮古詩會面安可期蘇武相見未有期趙云意言既往同谷豈止廹此歲暮而不再返秦)
(州過此以往重來無期也)晨發赤谷亭險難方自兹(任彦昇晨發富春渚又云湍險)
(方自兹)亂石無改轍我車巳載脂(曹子建中塗絶無軌改轍登高岡泉水載脂載)
(轄還車言邁以趙云言塗雖值亂石業巳欲前矣不亂石之故而改轍焉)山深苦多風落
日童稚飢(魏文帝苦哉行谿谷多風霜露沾衣苦寒行行行日巳遠人馬同時飢)悄然村
墟迥煙火何由追(曹子建中野何蕭條千里無人煙趙云王仲宣詩四望無煙火)貧
病轉零落(一云飄零曹子建零落歸山邱謝靈運萬事俱零落)故鄉不可思(又鬱鬱多)
(愁思綿綿望故鄉文帝苦哉行還望古鄉鬱何壘壘)常恐死道路永為高人嗤(語寧)
(死於道路乎古詩但為後世嗤之趙云文武為賊所敗自投高岸遇突騎王豐下馬援光武謂耿弇曰幾為)
(虜嗤又顯宗詔有過稱虛譽尚書皆宜抑而不省示不為謟子嗤也)
鉄堂峽(趙云此篇特紀行旅之卒苦又逢時之多艱耳)
山風吹游子縹緲乘險絶(文選賦云神仙縹緲)硤形藏堂隍壁色
立積鐡徑摩穹蒼蟠(魏文帝蕭條摩蒼天常道彦詩深谷下無底高巖暨穹蒼趙云徑)
(之屈蟠而摩天以言其高爾雅曰穹蒼天也古歌黃鵠摩天極高飛)石與厚地裂(趙云張平子東)
(京賦豈徙跼高天蹐厚地而巳哉)脩纖無限竹嵌空太始雪(限一作垠坱北無垠)
(趙云太始雪言其古也易有太始)威遲哀壑底徒旅慘不悅(殷仲文哀壑叩虛無)
(謝靈運徒旅苦奔峭顔延年改服飾徒旅首路跼險艱又隱閔徒御悲威遲良馬煩趙云詩云周道倭遲毛萇)
(注歴遠)水寒長冰横我馬骨正折(謝靈運石横水分流詩我馬瘏矣荀子折筋絶骨)
(古詩鳥雀飢禁死羊馬骨欲折後漢李固傳霍光憂愧發憤悔之折骨)生涯抵弧矢盜賊
殊未滅飄蓬踰三年迴首肝肺熱(趙云抵者逢抵之抵抵弧矢則遭用兵之)
(時飄蓬事商君書曰夫飛蓬遇風而行千里乘風之勢也故云詩云轉蓬離本根飄飄乘長風而曹子建詩亦)
(曰轉蓬離本根飄飄随長風晉司馬彪詩又曰秋蓬獨何幸飄飄随風轉若飄蓬兩字則曹子建又云風飄蓬)
(飛載離寒暑也踰三年則自至德二載歲在丁酉至乾元二年歲在巳亥為三年矣公後於發同谷縣自注云)
(乾元二年十二月一日自隴赴劒南也莊子吾生也有涯)
鹽并(蜀都賦家有鹽泉之井)
鹵中草木白青者官鹽煙(地舄鹵者生鹽注杜補遺禹貢曰海濱廣斥許慎說文)
(云鹵鹹地也東方謂之斥西方謂之鹵又漢宣帝紀帝常困於蓮勺鹵中注如淳曰蓮勺縣有鹽池縱廣十餘)
(里其鄉人名鹵中師古曰今在櫟陽縣東)官作既有程煑鹽煙在川(程限也前漢吳)
(王東煑海為鹽舉趙云陳琳詩云官作自有程築諧杵聲)汲井歲榾榾(莊子天地篇子貢見)
(漢隂文人方將為圃畦鑿隧而入井抱甕而出灌榾然用力甚多而見功寡)出車日連連(駢拇)
(篇又奚連連如膠漆纏紏連結也趙云詩執訊連連)自公㪷三百轉致斛六千
(轉致言貿易也㪷三百斛六千言其利相倍什)君子慎止足小人苦喧闐(趙云老子)
(知足不辱知止不殆而合用止足兩字則張景陽詠史詩達人知止足也)我何良歎嗟物理
固自然(一云亦固然老子道法自然)
寒硤(寒硤雲門皆秦地名)
行邁日悄悄山谷勢多端(詩行邁靡靡又憂心悄悄漢武帝紀吏道雜而多端)雲
門轉絶岸積阻霾天寒(爾雅釋天風而雨土為霾趙云海賦絶岸萬文)寒峽
不可度我實(一作貧)衣裳單(趙云庾信梅詩真梅着衣單)况當仲冬交
泝㳂增波瀾野人尋煙語行子傍水餐此生免荷殳未
未辭路難(候人詩荷戈與殳)
法鏡寺
自危適他州勉強終勞苦神傷山行深愁破崖寺古嬋
娟碧鮮淨(吳都賦檀樂嬋娟玉潤碧鮮謂竹逢趙云神雖傷於山行之深而愁之破散以崖邊古)
(寺也碧鮮言竹也竹謂之嬋娟故孟郊有三嬋娟詩曰竹嬋娟月嬋娟人嬋娟也)蕭檅寒&KR0034;聚
(潘安秋興賦庭樹槭以洒落謝靈運初篁苞綠籜盧子音諒槭槭芳葉零蘂蘂紛華落射雉賦陳柯槭以改舊槭)
(所隔及)回回山根水冉冉松上雨(山一作石劉公幹回回自昏亂趙云楚辭老)
(冉冉以將至王褒九懷之蓄英曰上乘雲兮回回)洩雲蒙清晨(魏都賦窮岫泄雲日月恒翳顔)
(延年泄雲巳漫漫久雨亦淒淒來趙云曹子建詩雲散迷城邑清晨復還)初日翳復吐(陶潛景翳)
(翳以將入宋玉賦白日初翳曹子建微隂翳陽景曹顔遠密雲翳陽景趙云翳與吐相對之辭嵇叔夜雜花)
(詩云光燈吐輝華)朱甍半光烱戸牖粲可數(趙云沈佺期云紅日照朱甍儒行蓬)
(戶甕牖)拄策忘前期出蘿巳亭午(天台賦羲和亭午曰趙云廣雅云日在午亭)
(午)冥冥子規呌微徑不復取(子規一名杜宇蜀人以為望帝䰟趙云蜀記曰昔)
(人有姓杜名宇王蜀號曰望帝杜宇死俗說云化為子規蜀人聞子規鳴以為望帝之䰟也莊子至道之精杳)
(杳冥冥屈原涉江云深林杳以冥冥分)
青陽峽
塞外苦厭山南行道彌惡岡巒相經亘雲水氣參錯(盧子)
(諒岡巒挺茂樹謝靈運詩遡流觸驚急臨折阻參錯歲趙云沈佺期哭蘇崔二公詩有云親朋雲水擁生死)
(時傳)林迥硤角來天窄(一作穿)壁面削磎西五里石奮怒向
我落仰看日車側俯恐坤軸弱(後漢李尤九曲歌安得力士翻日車趙云淮)
(南子注云日乘車駕以六龍坤軸即地軸也地下有三千六百軸兩句言落石之聲勢以其聲震天而日車為)
(之側其勢可以壓地而坤軸為之弱也)魑魅嘯有風(天台賦始經魑魅之塗鮑明遠蕪城賦木)
(魅山鬼野鼠城狐風嘷雨嘯昏見晨趨不趙云公凡言山之幽處多使魑魅左傳云入山不逢若魑魅魍魎)
(莫能逢旃)霜霰浩漠漠昨憶踰隴坂(四愁詩欲往從之隴坂長趙云若見陽峽之)
(高乃思往昔所見以譬之也隴坂漢書天水郡注有大坂名曰隴坂秦州記曰隴坂九曲不知高幾里)高
秋視吳岳(杜補遺周禮雍州其鎮曰嶽山注吳嶽也漢書地理志曰吳山在汧縣西國語謂之西吳)
(秦都咸陽以為西岳)東笑蓮花卑北知崆峒薄(華山有蓮花峯崆峒見上北征注)
超然侔壯觀(景福殿雖咸池之壯觀夫何足以比倣之趙云言青陽峽山超特而起可侔吳岳)
(壯之觀老子宴處超然壯觀字司馬相如曰此天下之莊觀也舊注在後矣)巳謂殷寥廓(天台)
(賦太虛寥廓而無關曹子建太谷何寥廓當趙云殷乃殷其雷之殷雖言聲而與隱義同學者所留意焉)
突兀猶趁人及兹嘆冥寞(嘆一作欲遠趙云言行去青陽峽山之將謂其巳隱空)
(虛寥廓之間而見矣却突兀而趁人也謂至其趁人之際歎神造之冥寞不可測也)
龍門鎮
細泉兼輕冰沮洳棧道濕(魏汾沮洳潤濕之處故為沮洳漢高紀王燒絶棧道師古)
(曰棧即閣也今謂之閣道)不辭辛苦行廹此短景急(舞鶴賦急景凋年)石門
雲雪隘古鎮峯巒集旌竿暮慘澹風水白刃澁胡馬屯
成臯(成臯滎陽之間胡馬回紇也回趙云成臯鞏洛之地意言安史之兵耳舊以為紇非也是時乾元)
(二年之冬回紇未反不可妄引也陸士衡從軍詩胡馬如雲屯)防虞此何及(言巳後時矣)嗟
爾遠戍人山寒夜中泣(士衡苦哉遠征人拊心悲如何)
石龕
熊羆咆我東虎豹號我西(魏武帝苦寒行熊羆對我蹲虎豹夾路啼)我後鬼
長嘯我前狨又啼(山鬼嘯見上注東坡云揚大年云狨之形似鼠而大尾長作金色生川峽)
(深山中人以藥矢射殺之取其尾為卧褥鞍被坐毡之用狨甚愛惜其尾殷中毒即囓斷其尾以擲之惡其為)
(身害也蓋輕捷善緣木猨犺之類熊趙云此四句蓋道山行所逢雖依傍魏文帝古塞行羆對我蹲虎豹夾)
(路啼而四我乃云之新格蓋劉琨扶風止曰鹿游我前猴戱我側兩句而巳)天寒昏無日山
遠道路迷(登高賦白日西其將匿天慘慘而無色恨賦白日西匿岱雲寡色)驅車石龕
下冬冬見虹霓(月令孟冬之月虹藏不見也趙云仲冬見虹霓怪所見)伐竹者誰
子悲謌上(一作抱)雲梯為官采美箭五歲供梁齊(趙云墨子曰公)
(輸班為雲梯取宋而郭景純游仙詩云靈谿可潛盤安事登雲梯爾雅東南之美者有會稽之竹箭也梁齊梁)
(謂汴州齊謂今之山東皆安史之兵所在也故采箭以供官用矣)苦云直&KR0034;盡無(一作應)
以充提携(仲冬之月日短至則伐木取竹注堅成之極時)奈何漁陽騎䬃䬃驚
蒸黎(禄山之亂皆漁陽之士兵趙云漁陽騎指言安慶緒之也)
積草嶺
連峯積長隂白日遞隱見颼颼林響交慘慘石狀變山
分積草嶺路異明水縣旅泊吾道窮(仲尼曰吾道窮矣王弼曰仲尼旅人)
(趙云孔子云吾道其非耶)衰年歲時倦卜居尚百里休駕投諸彦(江淹)
(金閨之諸彦有趙云屈原有卜居篇謝靈運擬鄴中詩序云二三諸彦舊注在後矣)邑有佳主
人情如巳會面(會面見一卷贈衛八處士詩註)來書語絶妙遠客驚深
眷食蕨不願餘茅茨眼中見(謝靈運想見山阿人薜蘿若在眼陸士龍髣髴眼中)
(人足趙云左太冲詠史詩飲河期滿腹貴不願餘魏文帝詩曰眼中無故人)
泥功山
朝行青泥上暮在青泥中泥濘非一時版築勞人功不
畏道途永乃將汩没同(趙云公言及同版築之汩没於泥中也)白馬為鐡
驪(馬色青曰驪)小兒成老翁哀猿(一作猱)透却墜死鹿力所窮
(趙云詩野有死麕故用之鹿之所以死以力窮於泥中走困也)寄語北來人後來莫怱
怱
鳳凰臺(山峻不至高頂此詩思見太平之君子也趙云此篇因山名鳳凰臺乃思鳳)
(有雛在上恐有飢渴而起意思有以飲食之庶見其為瑞於世也)
亭亭鳳凰臺(謝惠連亭亭映江月西京賦干雲霧以上逹狀亭亭以迢迢劉公幹亭亭山上松)
北對西康州西伯今寂寞鳳聲亦悠悠(西北謂文王也西伯時鳳鳴于)
(岐陽)石(一作山)峻路絶蹤石林氣高浮安得萬丈梯為君上
上頭恐有無母雛飢寒曰啾啾我能剖心出(書剖賢人之心)飲
啄慰孤愁心以當竹實烱然忘外求血以當醴泉豈徒
比清流(趙云莊子曰鳳非竹實不食非醴泉不飲雛在高山之上而二物未可得故公欲以心當竹實)
(以心中之血比醴泉炯然忘外求公自言其剖心之實止為鳳乃嘉瑞憫其雛之飢而飼之别無所圖也)所
重王者瑞敢辭微命休(薛云春秋元命包周成王時大治鳳凰來舞於庭成王乃援琴)
(而歌鳳凰翔兮於紫庭余何德兮以感靈瑞應圖曰鳳凰王者之嘉瑞趙云據春秋元命包曰鳳凰游文王)
(之都故武王受鳳書之紀今公據古而言耳薛却引成王時事非是左傳序麟鳳五靈王者之嘉瑞)坐看
綵翮長舉意八極周(趙云鳳凰羽具五采故謂之綵翮八極周使王褒聖主得賢臣頌云)
(周流八極萬里一息雖言馬而借用之耳)自天銜瑞圖(一云䜟圖)飛下十二樓(十洲)
(記崑崙山有十二玉樓室杜補遺春秋元命包黃帝&KR0008;元扈洛水之上元扈石也與大司馬容光等臨觀鳳)
(凰圖置帝前帝再拜受圖前漢郊祀志皇帝時為五城十二樓以俟神人於執期名曰延平應劭注曰崑崙玄)
(圃五城十二樓仙人之所居又集仙錄曰王母所居王樓十二瑞華之闕光碧之堂趙云十二樓自天銜圖)
(故以十二樓宇終之)圖以奉至尊鳳以垂洪猷(薛云山海經鳳首文曰德翼文曰禮)
(背文曰義膺文曰仁腸文曰信薛趙云鳳凰之來所以垂世之大猷言其不妄下集也夢符引不相干矣)
再光中興業一洗蒼生憂深衷正為此羣盜何淹留
乾元中寓居同谷縣作七首
有客有客字字美白頭亂(一作短)髮垂過耳歲拾橡栗隨
狙公(以其寓居故自稱有客按新史言甫居同谷拾橡以自給兒女有至餓殍者趙云潘安仁云素髮)
(颯以垂領謝靈運云星星白髮垂莊子云古者獸多民少皆巢居以避之盡拾橡栗暮棲樹上故命曰有巢氏)
(薛云按列子宋有狙公愛狙而飬之誑之曰與若芧朝三而暮四足也衆狙皆起而怒俄而日與若芧朝四而)
(暮三足乎衆狙皆伏而喜注芧三稜相如傳蔣芧青薠栗也後漢李恂食橡以自資列子夏食菱芰冬食橡栗)
天寒日暮山谷裏中原無書歸不得手脚凍皴皮肉死
嗚呼一歌兮歌已哀悲風為我從天(一作東)來(劉越石井風歌云浮)
(雲為我結飛鳥為我旋)
右一
長鑱長鑱白木柄我生託子以為命黃精(一作獨)無苗山
雪盛(黃魯直云黃精當作黃獨往時儒者不觧黃獨故作黃精以芧考之黃獨是也本草赭魁注肉白皮)
(黃也漢人蒸食之山東人呼為土芋江西人呼卵草杜正謬黃精當作黃獨同歸當作空歸謹按神農本赭)
(魁陶隠居云狀如小芋子肉白皮黃梁漢人名為黃獨蒸食之子美寓居成州之同谷其地正與梁漢接境方)
(艱食餔糒不給乃以長鑱斸黃獨而食之然是時雪盛無苖了無所得遂爾空歸故至于男呻女吟也鑱鋤銜)
(切又士緘切廣韻曰吳人云犂䥫又云土具)短衣數挽不掩脛(寗戚叩角歌曰短布單衣)
(不及骭)此時與子空(一作同)歸來男呻女吟四壁静(相如家徒四壁)
(立)嗚呼二歌兮歌始放里閭為我色惆悵(首章天哀其窮次章人亦)
(哀其窮矣杜補遺列子曰昔韓娥東之齊鬻歌假食逆旅人辱之因曼聲哀哭一里老幼悲愁相對三日不食)
(老杜放歌而里閭惆悵意頗類此為趙云人哀其窮正如李陵天地為陵震怒壯士陵飲血之勢)
右二
有弟有弟在遠方(一作各一方有趙云南史梁文帝謂虞茘曰我方弟在遠方此情甚切)
(公正使此矣)三人各瘦何人強(後漢趙孝弟禮為賊所得將食之孝自縛詣賊曰禮瘦不)
(如孝肥賊感其意俱舍之一趙云江子之說子美有四弟此謂三弟者穎豐觀也弟占隨子美第十三卷有)
(詩云久客應吾道相隨獨爾來其說是)生别展轉不相見(樂府他鄉各異縣展轉不相見)
胡塵暗天道路長(詩道阻且長且趙云古詩道路阻長也)東飛鴐鵝後&KR1175;
鶬(揚雄傳豈鴐鵝之能捷&KR1175;鶬惡禽也鶬九頭詩有&KR1175;在梁杜補遺廣韻曰鴐鴈屬方言鴈自關而東謂)
(&KR1391;鵝&KR1391;音加與鴐同東楚之外謂之鵝或謂之鶬鵝爾雅釋鳥云鶬糜鴰郭璞云今呼鶬鴟盖鴟類也&KR1175;秃&KR1175;)
(也埤雅云狀如鶴而大長頸赤目其毛辟水毒好啗蛇北史明帝朝獲秃鵝於宫内遂養之翟光曰此即詩所)
(謂有&KR1175;在梁觧云秃鵝貪戀之鳥野澤所育不應入於殿庭臣聞野物入舍古人以為不善是以張華惡鵀賈)
(誼忌鷫鵜鶘魏黃初暫集而去文帝猶以為戒况&KR0034;&KR0034;之禽必資魚肉菽麥稻粱之養豈可留意於醜形惡聲)
(哉衛侯好鶴曹伯愛鴈身死國滅可為寒心以是觀之&KR1175;乃惡禽也故子美艱難行役處每言之如前飛秃&KR1175;)
(後鴻鵠之類是也自趙云因山谷中所有禽鳥而言之鴐鵝鴈也方言以關而東呼之云然鶬爾雅謂之麋)
(鴰注盖鴟類公言眼前雖有此等物安得乘之以見其弟乎杜田引是非)安得送我置汝傍
嗚呼三歌兮歌三發汝歸何處收兄骨(收一作取僖三十二年殽有二)
(陵必死是間余收爾骨非特已窮而已而兄弟之親亦莫知其存亡)
右三
有妹有妹在鍾離(趙云鍾離濠州也公後有詩曰近聞韋氏妹迎在漢鍾離蓋其失已殁而)
(夫之兄迎在鍾離也)良人早殁諸孤癡長淮浪高蛟龍怒十年不
見來何時(一作遲)扁舟欲往箭滿眼杳杳南國多旌旗(趙云)
(濠州今屬淮南西路故以長淮言之浪高蛟龍怒詩人狀其路之險艱也自荆渚以往皆謂之南國詩云文王)
(之道被于南國又云滔滔江漢南國之紀是巳資治通鑑載乾元二年八月乙巳襄州將康楚兀張嘉延據州)
(作亂刺史王政奔荆楚九月稱南楚霸王九月甲午張嘉延襲破荆州荆南節度使杜鴻漸棄城走澧朗郢峽)
(歸等州官吏聞之爭潛竄山谷按通鑑目錄是年八月甲午朔則此九月當是甲子朔其下又載戊辰事則甲)
(子乃初一日而戊辰乃初五日又豈誤甲子為甲午邪今七歌有曰枯樹有曰木葉黃落則秋時之作乃聞此)
(荆南之亂矣)嗚呼四歌兮歌四奏林猿為我啼清晝(猿非有情者而)
(亦為之啼則窮可知矣知杜補遺蔡氏西清詩話云林猿古本作竹林後人不乃易為林猿今本皆因之嘗)
(有自同谷來籠一禽大如雀色正青善鳴問其名曰此竹林鳥也少陵凡於詩目必紀其處以明風俗方物貽)
(後人豈可妄意易之耶此說蔡氏得於傳聞未足為信蓋猿多夜啼今啼清晝自有意義趙云同谷無深林)
(自是無猿當以西清為是)
右四
四山多風溪水急寒雨䬃䬃枯樹濕(一作樹枝濕)黃蒿古城
雲不開白狐跳梁黃狐立(趙云管子曰狐應隂陽之變六月而一見蓋難見之物公)
(以在窮谷而每見之此為所怪歎矣)我生胡為在窮谷中夜起坐萬感集
(趙云陸士衡古詩有中夜起歎息謝靈運詩千念集日夜萬感盈朝昏)嗚呼五歌兮歌正
長魂招不來歸故鄕(招魂曰魂兮歸來反故居)
右五
南有龍兮在山湫古木巃嵸枝相樛(龍盧紅力董切嵸子紅子孔切劉安)
(招隱士桂樹叢兮山之幽偃蹇連卷兮枝相繚山氣巃嵸兮石嵳峩趙云本出上林賦崇山矗矗巃嵸崔嵬)
(巃音力孔切嵸音揔)木葉黃落龍正蟄(漢武帝秋風辭草木黃落鴈南飛)蝮蛇(芳福)
(切)東來水上游(招䰟曰蝮蛇蓁蓁)我行怪此安敢出拔劒欲斬
且復休嗚呼六歌兮歌思遲(一云怨遲遲)溪壑為我迴春姿
(鄒衍被䜛仰天而泣五月為之降霜則士之怨憤足以感通於造物而然矣東坡云六歌一篇為明皇作也明)
(皇以至德二年至自蜀居興慶宮謂之南内明年改元乾元時持盈公主往來宫中李輔國常陰候其隙間之)
(故上元二年帝遷西内)
右六
男兒生不成名身已老三(一作十)年飢走荒山道(趙云李少卿荅)
(蘇武書曰男兒生以不成名死則葬蠻夷中也自丁酉至德二載至巳亥乾元二年為三年也)長安卿
相多少年富貴應須致身早(古詩致身青雲上)山中儒生舊相
識但話宿昔傷懷抱(趙云宿昔者往日之謂也曹植詩曰歡娛寫懷抱)嗚呼七
歌兮悄終曲仰視皇天白日速(江文通青春速天機素秋馳白日傷時不我留)
(也也趙云未句又變新意以終七歌之義蓋此一日之歌自一歌至七歌歌聲既窮而日晚暮矣前人每言)
(白日西匿白日蹉跑白日晚者多矣)
右七
發同谷縣(乾元二年十二月一日自隴右赴劒南紀行)
賢有不黔突聖有不暖席(文子曰墨子無黔突孔子無暖席趙云淮南子修務訓)
(篇曰孔子無黔突墨子無暖席而班孟堅答賓戲曰孔席不暖墨突不黔二書雖孔突墨席墨突孔席之異文)
(而意皆聖賢之不安逸者耳今公詩云賢有不黔突聖有不暖席則主用荅賓戲蓋墨子賢而孔子聖故也舊)
(注引文子曰墨子無黔突孔子不暖席謬撰辭語差排作文子所云且文子周平王時人也豈却稱孔墨事乎)
況我飢愚人焉能尚安宅(聖賢尚不免此吾豈能安宅乎孟子曰仁人之安宅也)
(趙云易云上以厚下安宅詩云其䆒安宅也)始來兹山中休駕喜(一作嘉)地僻
奈何廹物累一歲四行役(趙云詩父曰嗟予子行役蓋嘗考是年歲在巳亥春三月)
(公回自東都有新安吏潼關吏新婚别垂老别無家别詩又按唐史是月八日壬申九節度之師潰於相州公)
(夏在華州有夏日歎夏夜歎時秋七月公棄官往居秦州有寄賈至嚴武詩略曰舊好腸堪斷新愁眼欲穿此)
(一秋賦詩至多冬則以十月赴同谷縣有紀行十二首七歌萬丈潭詩今十二月一日又自隴右赴劒南此為)
(一歲之中自東都而趨華而居秦而秦而赴同谷自同谷而赴劒南為四度行役也)忡忡去絶境
杳杳更遠適停驂龍潭雲迴首白崖石(一作虎崖)臨岐别數
子握手淚再滴(江淹樽酒送征人握手淚如霰)交情無舊深(趙云公於同谷寓居)
(未久蓋多新交而惜别之情則如故舊之深遠)窮老多慘戚平生嬾拙意偶值
棲遁跡(謝靈運既枉隱淪客亦棲肥遁賢郭景純京華游俠客山林隱遁栖)去住與願違
(趙云嵇康云事與願違)仰慙林間翮(陶潛遲遲出林翮)
木皮嶺
首路栗亭西尚想鳳凰村季冬携童(一作幼)稚辛苦赴蜀
門南登木皮嶺艱險不易論汗流被我體祁寒為之暄
(喻蜀檄流汗相屬書冬祈寒趙云漢書周勃汗流浹背)遠岫爭輔佐(謝玄暉䆫中列遠岫)千
巖自崩奔(雪賦瞻山則千巖俱白謝靈運洲島驟回合圻岸屢崩奔趙云事輔佐言輔佐木皮嶺)
(以見木皮嶺之高也顧愷之云千巖競秀萬壑爭流)始知五嶽外别有他山尊(趙云)
(亦據其最高而實道以形容之别無他譏意惟五嶽言尊字則後漢張昶華山碑云山莫尊於嶽澤莫盛於瀆)
(也詩他山之石)仰干(一作看)塞天(趙作大)明俯入裂厚坤(趙云仰千俯入指山)
(而言也若作仰看則看字在人言之又句法凡弱矣塞大明言其高而蔽塞日之明也記曰大明生於東易曰)
(順而麗乎大明舊注本作塞天明誤矣惟厚坤所以對大明厚坤以易坤厚載物而言之)再聞虎豹
鬭屢跼風水昏(劉安招隱士虎豹闘兮熊罷咆)上有廢閣道(棧道也)摧折
如短(一云斷)轅下有冬青林(今之楩柟也鮑云木名經冬不彫今所在多有之)石
上走長根西崖特秀發煥若靈芝繁潤聚金碧氣(蜀都賦金)
(馬騁先而絶影碧鷄條忽而曜儀)清無沙土㾗憶觀崑崙圖(一作墟)目擊
玄圃存(玄圃閬風在崑崙中見淮南子又庾肩吾有從皇太子出玄圃詩趙云蓋以崑崙之玄圃比)
(木皮嶺也水經曰崑崙其高萬一千里葛仙翁傳曰崑崙一曰玄圃一曰閬風此可見取高以為言矣孔子見)
(温伯雪子目擊而道存)對此欲何適默傷垂老魂(陶潛胡為皇皇兮欲何之)
白沙渡
畏途隨長江渡口下絶岸(莊子畏途者十殺一人則父子兄弟相戒釋文云險阻道)
(可畏懼也千趙云海賦絶岸丈)差池上舟楫杳窕入雲渡(陸士衡遺響入雲漢)
(於趙云差池緩進之兒起詩燕燕于飛差池其羽)天寒荒野外日暮中流半(趙云)
(孔子云天寒既至主父偃云日暮途遠鮑照還都道中云茫然荒野中舉目皆凜素鶡冠子云中流失舡一壺)
(千金)我馬向北嘶(古詩胡馬嘶北風北趙云言身雖南行而馬尚懷同谷向嘶鳴蓋道實事以)
(形容離同谷之不得已)山猿飲相喚水清石礧礧沙白灘漫漫(九歌)
(石磊磊兮葛蔓蔓沈休文歸海水漫漫海趙云庾信詩云昏昏如坐霧漫漫如行)迥然沈愁辛
多病一疏散(迥一作翛)高壁抵嶔崟(一作岑)洪濤越凌亂(曹植芝舟)
(越洪濤濤趙云文選云南山鬱嶔崟西都賦云起洪而揚波詩惠連云清波越凌亂)臨風獨回
首攬轡復三歎(王夷甫慨然攬轡古詩一彈再三歎曹子建欲還絶無蹊攬轡正踟蹰趙云)
(范滂登車攬轡左傳置食三歎禮記一唱三歎)
水會渡(一云水迴渡)
山行有常程中夜尚未安微月没已久崖傾路何難(謝靈)
(運崖傾光難留嶼趙云邱希範云崖傾難傍)大江動我前洶若溟渤寬(謝玄暉大)
(江流日夜謝靈運江漲無端倪鮑明遠穿池𩔖溟渤)篙師暗理楫歌笑輕波瀾(謝靈)
(運理棹遇還期遵渚驚幽烱薛云左太冲吳都賦篙工檝師選自閩禺習御長風狎翫靈胥)霜濃木
石滑風急(一作烈)手足寒入舟已千憂陟巘仍萬盤(謝靈運入)
(舟陽已微詩陟則在巘高趙云盤字又倣陸士衡詩仰陟山盤)迴眺(一作出)積水(一作石)
外始知衆星乾遠游令人瘦衰疾慙加餐(古詩思君令人老又努力)
(加飡飯謝靈運哀疾當在斯曹子建沈憂令人老又吾得行遠游遠游欲何之趙云屈原有遠游賦)
飛仙閣
土(一作出)門山行窄微徑緣秋毫(一云徑微上秋毫孟子明足以察秋毫之末)
棧雲闌干峻梯石結構牢(見登歷下員外新亭注)萬壑欹疎林(一作)
(竹)積隂帶奔濤(趙云顧愷之云萬壑爭流)寒日外淡泊長風中怒號
(莊子風作則萬竅怒號)歇鞍在地底始覺所歷高往來雜卧止人馬
同疲勞(趙云句法使苦衆行人馬同時飢)浮生有定分飢飽豈可逃歎
息謂妻子我何隨汝曹(馬援傳吾欲使汝曹聞人過失如聞父母之名)
五盤
五盤雖云險山色佳有餘(陶淵明山氣日夕佳)仰凌棧道細俯映
江木疎(漢祖入漢中燒絶棧道)地僻無網罟水清至(一作反)多魚(云水)
(至清則無魚公據所見而反用之也班超云水清無大魚)好鳥不妄飛野人半巢居
(禮運夏則居櫓巢王康琚昔聞太平時亦有巢居子新添搜神記巢居知風)喜見淳朴俗坦
然心神舒(新添莊子澆淳散朴有趙云孔安國云坦然明白也左太冲云前寒泉井聊可瑩心神)
東郊尚格鬭巨猾何時除(費誓東郊不開東京賦巨猾間舋趙云指言東京之東)
(郊安史之兵所在公詩前篇屢云矣格闘字出前漢見上注)故鄉有弟妹流落隨邱
墟(曹子建零落隨山邱妹趙云前篇所謂有弟在遠方有在鍾離也)成都萬事好豈若
歸吾廬(古詩客行雖云樂不如早旋歸李白錦城雖云樂不如早還家陶潛吾亦愛吾廬)
龍門閣
清江下龍門絶壁無尺土長風駕高(一作白)浪(郭景純忝舟浮海底)
(高浪駕蓬萊謝靈運云晨策尋絶壁長風見首篇注趙云言風駕起之)浩浩自太古(古詩浩浩)
(隂陽移如趙云浩浩水貌音上聲其在水言之醴泉涌而浩浩書浩浩滔天)危途中縈盤(一云)
(縈盤道)仰望垂線縷滑石欹誰鑿(謝靈運苔滑誰能步)浮梁裊相拄
(西京賦峙游極於浮柱陸左公形聳飛棟勢起浮柱)目眩隕雜花頭風吹過兩(一云)
(過飛雨魏祖讀陳琳檄草頭風自愈生趙云滑石欹浮浮梁之裊皆難行之地故目生眩頭風矣史心亂目)
(眩目之昏眩如見雜花之隕頭或生風如過雨之吹皆言其地險絶而然也目花之義如佛書云空本無華病)
(者妄執吹雨之義如宋齊邱化書有云觀回瀾者頭目自旋或謂正是目或生眩以見雜花之隕頭或生風以)
(因過雨之吹非由地險絶而然審如此則何用承滑石浮梁之下言之而下句緊云百年不敢料一墜那得取)
(乎)百年不敢料一墜那得取(潘安仁人生天地間百年孰能要)飽聞(一作)
(知)經瞿塘足見度大庾(瞿塘峽名大庾嶺名而趙云以龍門閣之險峻推言比之也)
(瞿塘峽在巫山之下大庾嶺在虔州之所也)終身歷艱險恐懼從此數(易君子以)
(恐懼脩省)
石櫃閣
季冬日已長山晚半天赤蜀道多早花江間饒竒石(江淹)
(詩深山多靈草海濱饒竒石)石櫃曾波上臨虚蕩高壁(薛云按郭璞江賦迅蜼臨)
(虛以騁巧孤玃登危而雍容招魂娭光眇視目曾波些)清暉回羣鷗暝色帶遠客
(謝靈運山水含清暉又云林壑歛暝色)羇栖負幽意感歎向絶跡信甘孱
懦嬰不獨凍餒迫優游謝康樂放浪陶彭澤(晉謝玄暉也陶潛彭)
(澤令以杜正謬玄封康樂公是靈運襲其封日與何長瑜等文章賞會共為山澤之游詩家稱謝康樂乃靈)
(運非玄也以南史考之謝密傳云謝渾為韻語奬勸靈運等日康樂誕通度實有名家韻王籍傳云籍為詩慕)
(謝靈運至其合也殆無愧色時人咸謂康樂之有籍如仲尼之有邱明武陵昭王煜傳云煜與諸王共作短句)
(詩學謝靈運體高帝曰康樂放蕩作體不辨有首尾安仁士衡深可宗尚簡文與湘東王書云時有效謝康樂)
(裴鴻臚文者抑亦惑焉何者謝客吐言天材出於自然時有不拘是其糟粕亦謂靈運也因是詩注以康樂為)
(謝玄故詳辨云)吾衰未自由謝爾性有適(指康樂與彭澤)
桔柏渡(文州嘉陵二江合流處也東下入渝合通荆門)
青冥寒江渡駕竹為長橋(青冥見首篇注)竿濕煙漠漠(一云竹竿濕漠)
(漠)江永(一作水)風蕭蕭(謝玄暉生煙紛漠漠荆軻云風蕭蕭兮易水寒)連笮動嫋
娜征衣颯飄颻(連竹索而為梁謂之笮前漢邛笮之君)急流鴇鷁散絶岸
黿鼉驕(西都賦鶬鴰鷁鶂後趙云郭璞上林賦注曰似鴈無趾也詩鴇羽)西轅自兹異
東遊不可要高通荆門路闊會滄海潮孤光隠顧盻游
子悵寂寥無以洗心胷前登但山椒(趙云言我西往於蜀自此分異而水)
(則東逝而通荆門會滄海為不可要挽也馬杜補遺謝惠連詩悲猿響山椒漢武帝李夫人賦息山椒廣雅)
(曰土高四墮曰山椒廣韻曰山頂也謝莊月賦菊散芳於山椒謝靈運稅鑾登山椒)
劒門(趙云此篇歎地險而惡負固者也不主在德不在險之義言之何則保有山河闢為)
(一國曰古諸侯則有在德不在險之義若四海一家統制乎天子則為劔門者特方面之)
(有險處耳正所惡乎負固也張孟陽劒閣銘其所用吳起之言特以引公孫之滅劉氏之)
(降懲其負固者耳與魏文侯自恃山河之意大不同也世有東溪先生者解杜詩十六篇)
(每篇為小序而後注解自以為啟杜公之關鍵而傳于世於此篇小序云劔門勸務德之)
(恃險也此正惑於吴起之言以為說矣大為非是蓋使守蜀者雖專務乎德遂能保劔門)
(之險可自為一國乎特以此篇歎地險而惡負固耳)
惟天有設險劍門(一作閣)天下壯(北有劒門天設之險升趙云易云天險不可)
(也地險山川邱陵也王公設險以守其國以易出處言之則不可升係之天山川邱陵係之地設險係之人令)
(公詩句則參取易中字語以言劔門乃天遁之險也詩句雄壯常如此不必泥其鬭犯也東溪於上句注云險)
(出於自然也於下句注云地險莫能擬也此泥於易而反成不明)連山抱西南石角皆
北向(劔山上石皆北向如拜伏狀門趙云先言地形雖險而趨中原自然之勢觀劔之山雖抱西南而)
(石角北向則有面内之義豈欲使之僻為一區哉東溪於連山抱西南注云包括異域也於石角皆北嚮云朝)
(上國而不背之也其下句近之而上句所云是何等語乎)兩崖崇墉倚刻畫城郭狀
(蜀都賦金城石郭兼匝中區既麗且崇實號成都固趙云兩崖崇墉倚而下正言其是形勢之地遂使負者)
(恃為險絶欲擅有其珍産之意崇墉言高崇之垣墉非毛詩崇墉蓋毛詩乃崇國之墉此崇墉即是詩其崇如)
(墉張恊玄武館賦云崇墉四匝豐厦詭字多矣如周伯仁云刻畫無鹽譎刻畫)一夫怒臨關(一作)
(門)百萬未可傍(傍一作仰張孟陽劔閣銘一人荷戟萬夫赼趄趙云此言恃為險絶也其義)
(起於蜀都賦曰一人守隘萬夫莫向故李白蜀道難亦云一夫當關萬夫莫開然公用於五言則第三字為腰)
(字最為難下非怒字不足以盡之盖其雖險一夫可守而非怒則猶不能為也莊子螳蜋怒其臂以當車轍夫)
(以車轍之隆而䖝臂之怒欲以當之則臨關以當百萬之師者非以一夫之怒乎此下得怒字好矣)珠玉
走中原岷峨氣悽愴(青城峩眉二山也是趙云岷山在成都之西青城山也峩山在成)
(都之西南峩眉山是也珠玉才走中原而岷峨有惜之之意至於悽愴此重言形勢之地自然為一區而擅其)
(珍産也珠玉之於中原必着走字者按地鏡圖曰玉之千歲者行游諸國後漢孟嘗傳合浦郡不産穀實而海)
(出珠實與交趾比境常通商販貨糴粮食先時宰守多貪穢詭人採求不知紀極珠遂漸徙於交趾郡界嘗為)
(太守革易前弊去珠復還此珠之所謂走也珠玉走中原託言珠玉之自走而向中原其意又有避就之義蓋)
(若石勢皆北向未嘗不面内也其着走字不亦切乎)三皇五帝前雞犬莫相放(莫一)
(云各自蜀至秦方與中國通又趙云雞與犬相放不收言其混同通達無彼北之間豈分疆界為限隔哉)
後王尚柔遠職貢道已喪(書柔遠能邇伐趙云惟後王函容不加誅故使守者得)
(以跋扈而廢職貢也彼跋扈者自不可制公姑託以後王尚柔遠而不敢斥言王者削弱而不能制之矣)至
今英雄人高視見霸王(趙云惟其不能制而不修職貢遂使英雄者見霸王特在高視)
(之閒可以為之於是并吞或割據極力為之而不少讓今一作令)并吞與割據極力不
相讓(趙云此指言劉備及李特於晉元康中隨流人至劔門箕踞四顧太息曰劉禪有如此地而面縛於)
(人乎遂密收合七千餘人進攻成都殺刺史趙廞自稱益州牧改元建初謂之并吞與割據是兩件事并吞則)
(欲兼乎鄰壤其字出賈誼過秦論有并吞八荒之心割據則專有乎一方字出陸士衡辨亡論云故遂割據山)
(川跨制荆吳)吾將罪真宰意欲鏟疊嶂(海賦鏟臨崖之阜陸趙云莊子若有真宰)
(存焉任彦升云疊嶂易成響)恐此復偶然臨風默惆悵(成都自前漢公孫述後漢)
(劉備晉李雄王建孟知祥之屬皆因中原多事恃險割據也趙云未四句則公忠憤之辭矣)
鹿頭山
鹿頭何亭亭是日慰飢渴(趙云西都賦之言宫室曰狀迢迢以亭亭陸士衡詩願保)
(金石軀慰妾常飢渴)連山西南斷俯見千里豁(自秦入蜀山嶺重複極為險阻及下)
(鹿頭關東望成都沃野千里葱鬱之氣乃若煙霧靄然)游子出京華劔門不可越
(京華一云咸京薛云按文選張孟陽劔閣銘曰惟蜀之門作固作鎮是曰劔閣壁立萬仞酈元水經注小劔戍)
(北去大劍三十里連山絶險飛閣相連故謂之劔閣)及兹阻險盡始喜原野闊殊
方昔三分霸氣曾間發天下今一家雲端失雙闕(隋書今天)
(下一家華闕雙邈重門洞開又飛升躡雲端又薛云按神異經曰東南有石井其方百丈上有二石闕俠東南)
(面上有蹲熊有榜著闕題曰地戶又古樂府仙人篇閶闔正嵯峨雙闕萬丈餘又孫興公游天台賦雙闕雲竦)
(以夾路君趙云先聖本紀許由欲觀帝意曰帝坐華堂面雙關之榮願亦得矣失雙闕則以天下既一家也)
(失字鮑照詩霧失交河城之失)悠然想揚馬繼起名硉兀(左太冲作蜀都賦江漢炳)
(靈世載其英鬱若相如皭若君平王褒暐煜而秀發揚雄含章而挺生揚揚雄馬馬相如趙云以二人文章)
(之祖故思之耳)有文令人傷何處埋爾骨紆餘脂膏地慘澹豪
俠窟(蜀都賦外負銅梁於宕渠内函要害以膏腴迃趙云上林賦曰紆餘透邐而陸士衡曰山澤紛餘)
(脂膏事東觀漢記孔奮字伯魚為姑臧長時天下亂河西獨安姑臧長居數月輒致資産奮在姑臧四年財物)
(不增唯老母妻子但菜食或謂奮曰置脂膏中亦不能自潤成都富饒之地故公指為脂膏也)仗鉞非
老臣宣風豈專達(趙云許靖傳昔營邱翼周狄鉞專征專達言宣天子之風而非專自巳之)
(所為也周禮曰大事則從其長小事則專達)冀公(僕射裴冕)柱石姿論道邦國活
(趙云前漢辛慶忌任國柱石曰延年謂霍光曰將軍為國注石書三公論道周禮坐而論道師云上句言杖)
(鉞方面非耆舊以宣風行化豈能專達皆美裴也)斯人亦何幸公鎮踰歲月(趙云)
(言裴公為尹尚有歲月之期此斯人之所以幸也以見杜公初來成都非為嚴武而來)
成都府(趙云樂史家宇記載成都縣漢舊縣以周文王從梁山止歧山一年成邑三年)
(成都因名之又云蜀王據有巴蜀之地本治廣都樊鄕徙居成都秦惠王遣張儀司馬錯)
(定蜀因築成都而縣之)
翳翳桑榆日照我征衣裳(歸去來景翳翳以將入東觀記收之桑榆江淹曾是迫桑)
(榆桑趙云桑榆記日也淮南子曰西垂景在於樹端謂之榆光武云失之東隅收之桑榆翳翳則晚日之狀)
(阮嗣宗詠懷詩曰灼灼西隤日餘光照我衣)我行山川異忽在天一方(趙云古詩)
(各在天一方詩我行其野晉書風景不殊舉目有山河之異)但逢新人民未卜見故
鄉(曹子建不見舊耆老但覩新少年山川阻遠别後會日月長)大江東流去(一作從東來)
游子去日長(謝玄暉大江流日夜短歌行去日苦長巳趙云大江指言岷江從東來而日去不)
(亦猶游子之日去未有巳期)曾城填華屋季冬樹木蒼(西都賦闐城溢郭旁流百)
(㕓曹子建生存華屋處西都賦靈草冬榮神木叢生東京賦脩竹冬青蜀都賦寒卉冬馥高唐玄木冬榮趙)
(云曾城層起之城淮南子崑崙山上有曾城九重華屋字史記平原君傳㰱血於華屋之下前於發同谷縣題)
(下公自注云乾元二年十二月一日隴右赴劔南紀行而今詩云季冬樹木蒼則至城都乃是月也元枯中胡)
(資政守蜀作草堂詩文碑引先生至成都月日不可考蓋不詳此也)喧然名都會吹簫間
笙篁(曹子建名都多妖女京洛出少年詩吹笙鼓篁薛云前漢志勃碣之間一都會也)信美無
與適側身望川梁(王仲宣登樓賦雖信美而非吾土兮曾何足以少留四愁詩側身西望涕)
(沾裳)鳥雀夜各歸中原杳茫茫(趙云觀衆舄識巢而夜歸乃思其中原故鄉之地而)
(不得返也)初月出不高衆星尚爭光自古有羇旅我何苦哀
傷(鮑明遠古來共如此非君獨撫膺長門賦衆雞鳴而愁予兮起視月之精光觀衆星之行列兮卑昴出於)
(東方九辨云仰明月而大息步列星而極明樹杜補遺是詩子美寓意深矣淮南子云日西垂景在端謂之)
(槡榆也詩曰桑榆之景理無遠照今也日薄桑榆而其光翳翳止足照我衣裳則不能遠照矣以喻明皇播越)
(傳位肅宗以太上皇居西内則不能照臨天下也將旦隂伏月明星稀今也衆星與初月爭光蓋以初月之出)
(不高不能中天而兼照故也以喻肅宗即位未久禄山雖巳殄滅而史思明之徒尚在也蓋肅宗即位於天寳)
(之丁酉而子美乾元庚子至成都以其時考之故知其寓意如此趙云謂杜公方以鳥雀夜歸而歎不得返中)
(原之次却說及肅宗甚無謂也觀末句所云止自感歎而巳)
九家集注杜詩卷六
