九家集注杜詩卷三十五宋郭知達編
近體詩
曉發公安數月憩自此縣(趙云此篇盖吴體矣)
北城擊柝復欲罷(易重門擊柝子子抱關擊柝哀七年傳魯擊柝聞於邾)東方明
星亦不遲(晉傳云時東方大明星光影射千里詩云東有啟門趙云不遲者者遲暮之遲言未失)
(晚也)鄰雞野哭如昨日物色生態能幾時(延延年日暮行樂歸物色桑榆)
(未趙云庾肩吾詩云鄰鷄已傳愁人竟不眠野哭哭字見張景陳雜詩曰下車如晚昨日江丈通古别離曰)
(君如昨日檀弓曰孔子惡野哭者)舟楫眇然自此去江湖遠適無前期
(趙云無前期謂不知所止泊無向前之期程也)此門&KR0008;眄已陳迹(王羲之云俛仰之間已為)
(陳迹)藥餌扶吾隨所之(謝靈運游南亭藥耳情所止哀&KR1282;忽在斯趙云此門之義未曉豈)
(指石門者乎)
泊岳陽城下
江國踰千里山城僅百層(顔延年賦臨廣望生百層)岸風翻夕浪舟
雪灑寒燈(謝惠連遇風詩落雪灑林丘趙云選賦云幹幹疊而百層)留滯才雖盡(史太)
(史公留滯周南)難危氣益增(漢馬援曰大丈夫窮當益豎老當益状趙云才雖盡使才盡字為)
(意也才盡有三事鮑照為鄙言累句時人以為才盡其實不然又江淹夢丈夫自稱郭璞曰吾有筆在卿處多)
(年可以見還淹乃探懷中五色筆授之自是為詩絶無美句人謂之盡又任昉晚節著詩欲傾沈約約用事過)
(多辭不淂流便於是有才盡之嘆也史云懦夫增氣又云勇夫增氣舊注於才雖用之下引管輅云酒不可極)
(才不可盡吾欲持酒以禮持才以愚何患之有也此乃字同義異於氣益增之下引馬援語又為旁似矣)圖
南未可料變化有鯤鵬(莊子北溟有魚其名為鯤化而為鳥其名為鵬又云背負青天)
(而莫之天閼焉而後乃今將圖南也趙云公方儘南而往所以及圖南之義矣)
纜船苦風戲題四韻奉簡鄭十三判官(泛)
楚岸朔風疾天寒鶬鴰呼(西都賦鳥則鶬鴰沈浮往來)漲沙霾草樹
(丘希範柝析寒沙漲)舞雪渡江湖(古詩扁舟載風雪半夜渡江湖趙云爾雅云鶬䴢鴰注今呼鶬)
(鴰雲言舞字則鮑照斆劉公幹體云胡風吹朔雪千里度龍山集君瑶臺下飛舞兩楹間)吹帽時時
落(孟嘉為桓温參軍九日温遊龍山參僚畢集風吹嘉帽落)維舟日日孤(詩云汎汎楊舟紼纚)
(維之爾雅諸侯維舟其趙云吹帽雖非九日而取事也)因聲置驛外為覓酒家壚
(師古曰賣酒之處累土為壚以居酒甕四邊隆起其一面高形如鍛爐故名壚耳趙題題是簡鄭十三判官)
(使鄭莊置驛也)
登岳陽樓(范元實詩眼云望岳詩云齊魯青未了洞庭詩云吴楚東南圻乾坤日夜)
(浮語既高妙有力而言東岳與洞庭之大無過於此後來文士極力道之終有限量益知)
(其)(其不可及孟浩然岳陽樓詩詩氣蒸雲夢澤波動岳陽樓然氣蒸者雲夢澤而已杜云吴)
(楚東南坼則子虛賦所謂呑若雲夢者八九而不芥蒂也且學者之所指為佳句者以吴)
(楚東南坼乾坤日夜浮而已殊不知親朋無一字老病有孤舟兩句尤是含蓄有意之對)
(邵溥澤民侍郎云晁以道以此為俯仰格次公探其說盖若桔橰之勢相引也其義以既)
(在洞庭之際親朋相去之遠雖無一字見及然於老病中尚頼有孤舟可以浮泛而生涯)
(自如也)
昔聞洞庭水今上岳陽楼(趙云戰國策吴起對魏武候曰昔者三苗之居左彭蠡之)
(波右洞庭水水而周庾信有詠雁詩云南思庭庭水北想雁門關故對岳陽楼三字乃真實呼稱之名也其言)
(昔聞洞庭水則以吴起有昔者三苗之居之言此所以為昔聞歟若兩句之勢則又以庾信矣)吴楚東
南坼乾坤日夜浮(趙云吴與楚地境想接吴楚東南坼實道洞庭闊遠之状乾坤日夜浮句)
(法盖言在乾坤之内其水日夜浮也與乾坤一腐儒乾坤水上萍之勢□或者便用宋何承天論渾天象體之)
(說有曰天形正圓而水居其半地中高外卑水周其下乃謂水浮乾坤而公之詩句似云乾坤於日夜之間在)
(洞庭水中浮謬矣何承天之說自是渾天其言天地之外都是水則用言四海可也豈於洞庭而言言乎蘇東)
(坡云乾坤浮水水浮空則乃杜公之義又如東南與日夜字若論出處則周禮職方氏東南曰揚州吕氏春秋)
(云水泉東流日夜不休而謝玄暉詩有云東江流日夜也又若東南坼日夜浮之語亦自有所依傍秦始皇十)
(年年地坼東西百三十步故曰又可挨傍東南坼也其日夜浮則如親友日夜疎左太沖綠業日夜黃之勢此)
(頷聯兩句非止雄健而字字典實如此)親朋無一字老病有孤舟(趙云宋謝瞻謂)
(弟晦日交遊不過親朋而汝遂勢傾朝野豈門戶之福邪前漢有云以老病罷以老病乞骸骨一字出處則如)
(褒之一字貶之一字也孤舟出處則陶潜云或棹孤舟也不謂乏無兩字無來處乎)戎馬關山北
憑軒涕泗流(趙云關山北則言在長安一帶也而關山字則古樂府有關山月篇矣老子云戎馬)
(生於郊王仲宣登樓賦憑軒檻以遠望向北風而聞襟張孟陽云登崖遠望涕泗流)
陪裴使君登岳陽樓
湖闊兼雲霧樓孤屬晩晴(趙云上句盖言非特水闊而雲霧與之俱闊也下句盖言)
(恰當晚晴則樓上所見之遠也)禮加徐孺子(徐穉字孺子豫章南昌人時陳蕃為太守以禮請署)
(功曹穉不免之郡既謁而退蕃在郡不接賓客唯穉來特設一榻去則懸之後舉有道趙云公自比也)詩
接謝宣城(謝朓字玄暉為宣城郡太守有云江路西南永歸流東北鶩天際識舟舟雲中變江樹)
雪岸叢梅發春泥百草生(趙云實道眼前景物也叢梅發則新春盛發之梅莊子云)
(春氣至而百草生)敢違漁父問從此更南征(史記屈原傳令尹子蘭怒屈原使上)
(官大夫短原於頃襄王怒而遷之原至於江賓被髮行吟澤畔顔色憔悴形容枯槁漁父見而問之曰非三閭)
(大夫歟何故至此原曰舉世混濁而我獨清衆人皆醉而我獨醒是以見放宋玉作招䰟辭曰獻歲發春兮汩)
(吾南征些漁趙云今云敢違漁父問則不欲效屈原之死所以遵父之語且混事而南征矣南往者往往南)
(方也屈原云濟流湘以南征梁張績有南征賦)
過南嶽入洞庭湖(趙云南嶽衡山也在潭州之西南今題盖言欲過往南嶽)
(而入洞庭湖以去也)
洪波怱争道岸轉異江湖(趙云吴王濞之子與太子𫝊争道僕嘗愛此争道字却用)
(於洪波之下可謂竒矣)鄂渚分雲樹衡山引舳艫(屈原九章乘鄂渚而返顧漢武)
(紀舳艫千里李斐曰舳船後持拖處也艫船頭刺櫂處也言其船多前漢相銜千里不絶趙云郭璞江則曰)
(舳艫相接萬里連檣說文曰舳舟尾也艫船頭也以對雲樹則謝朓云雲中辨江樹也洞庭在岳州以順流言)
(之則由岳而至&KR0008;以沂流言之則由潭而至衡山故今句所以云然)翠牙穿裛蔣碧節上
寒蒲(趙云舊本作裛槳槳字在韻書音奬云所以隱船曰槳今詳其義乃菰蒋之蒋耳盖蒲有節而蒋有)
(牙也)病渴身何去春生力更無(趙云病渴公實道其身而字則司馬相如有消渴病)
(其對春生則如文子云若春氣而生盖夏秋冬則未嘗言生也謝惠連與柳惲相贈荅云日映昆明水春生鳷)
(鵲樓先使此春生字也)壤童犂雨雪漁屋架泥塗(趙云犂字架字可謂竒矣此以)
(實字為虚字使也)欹側風帆滿微明水驛孤悠悠廻赤壁浩浩
略蒼梧帝子留遺恨曹公屈壮圖(屈平九歌湘君云帝子降兮北渚目眇眇)
(兮愁予史記舜南廵狩崩於蒼梧之野葬於江南九疑是為零陵禮記曰舜葬蒼梧二妃不從後漢獻帝紀建)
(安十三年曹操自為丞相南征劉表表卒少子琮立以荆州降曹以舟師伐孫權權將周瑜敗之於烏林赤壁)
(州趙云赤壁在夏口之東武昌之西東坡先生謫居黃有赤壁賦所謂西望夏口東望武昌也蒼梧則在洞)
(庭西南之地乃永州也謹按桑欽水經湘水出零陵始安縣陽海山而酈道元注其經歴有名營水其水下流)
(注於湘而營水上流經九疑山下蒼梧之野大舜葬九疑之陽自洞庭而過往南嶽則泝湘水之上故得遠言)
(蒼梧)聖朝光御極殘孽駐艱虞才淑随厮養名賢隠鍜鑪
(前漢蒯通傳随厮養之役者失萬乘之權守擔石之禄遠闕卿相之位張耳傳厮養卒蘇林曰厮取薪者晉嵇)
(康鍛於大樹之下鍾會造康鍜不輟輟安趙云此所以言當時事而及其身也盖時上雖復長已七八年矣)
(而吐蕃之孽未息是為駐留艱虞於此才叔之人有隨厮養者名士之賢有隠鍜鑪者)邵平元入
漢(前漢蕭何傳邵平者故秦東陵侯秦破為布衣種瓜長安城木瓜美故世為東陵瓜趙云邵平則公自)
(嘆其不如也)張翰後歸吳(晉書文苑傳張翰字李鷹吴郡吴人晉齊王囧辟為大司馬東曹掾)
(翰因見秋風起乃思吴中菰菜&KR1052;羹鱸魚鱠曰人貴貴得適志何得羈宦數十里以安名爵乎遂命駕而歸)
(趙云公以其南下之遲無張翰知幾之明此所以此其歸晚也)莫怪啼痕數危檣逐夜
烏(檣掛帆木也郭璞賦萬里連檣趙云夜烏言檣上上之烏夜宿也謂之逐則相逐同行之船矣檣上為刻)
(烏以占風乃天子駕前相風之義隂鏗廣陵岸送北使詩亭斯背櫪馬檣轉向風烏)
長沙送李十一(銜)
與子避地西康州洞庭相逄十二秋(趙云初同避地於西康州凡十二年)
(秋而復相逄於洞庭也西康州成州同谷縣也唐地理志武德元年以同谷縣置西康州貞觀元年州廢來屬)
(成州其後懿宗咸通十三年復置公所用者指武德之名言之也)遠媿尚方曾賜履(見上)
(真賜還宜出尚方注)境非吾土倦登樓(王粲登樓賦雖信美而非吾土兮曾何足以少留)
(師云潘安仁信美非吾土柢□懷歸志)久存膠漆應難並(見上天下明友皆膠注注趙)
(云言雖有膠漆之好而才器相遠為難比並盖公自謙也)一辱泥塗遂晚秋(見上甲子混泥)
(塗注)李杜齊名真忝竊(後漢杜密傳黨事既起密免歸本郡與李膺俱坐而名行相次故時)
(人亦稱李杜焉前有李固杜喬故言亦也范滂傳滂詣獄與母訣母曰汝今得與李杜齊名死亦何恨謂李膺)
(與杜密)朔雲寒菊倍離憂
宿青草湖
洞庭猶在目青草續為名(杜補遺云見第十四卷寄薛三郎中)宿槳依農
事郵籖報水程(趙云上言楚人於湖中種田故船槳所宿之處依之也下言舟中所用以知時)
(者也漏籌謂之郵籖古詩云雞人司漏傳更籖是已)寒水争倚薄雲月遞微明(趙云)
(倚薄言依倚著泊也謝運詩詩拙疾相倚薄老子云是為徵明)湖雁雙雙起人來故北
征(九歌云駕飛龍兮北征遺吾道兮洞庭皮趙云盖有念鄉之意雁乃北征人之不如也班叔有北征賦)
宿白沙驛(初過湖南五里)
水宿仍餘照(謝靈運入彭蠡湖口作云客游倦水宿風難難具論)随波無限亭(趙云)
(曹子建詩千里無人煙)驛邊沙舊白湖外草新青萬象皆春氣孤
槎自客星(博物志仙查犯斗牛客星於蜀郡問嚴君平釋語有森羅萬象)隨波無限月
的的近南溟(的的者月色之明的也梁簡文帝傷離新體詩朧朧月色的的的夜螢飛)
湘夫人祠(屈原九歌有湘夫人翰愈黃陵之碑云湘旁有廟曰黃陵自前古立以祠)
(堯之二女舜之二妃者庭有石碑斷裂分散地其文剥缺考圖記言漢荆州牧劉表兄字)
(景升立題碑曰湘夫人碑今騐其文乃晉太康九年又題其額虞帝二妃之碑非景升之)
(立者秦博士對始皇帝云湘君者堯之二女舜妃也劉向鄭玄亦皆以二妃為湘君離騷)
(九歌既有湘君又有湘大人王逸之解以為湘君者自為水神而謂湘夫人乃二妃也從)
(舜南征三苗不返道死沅湘之間山海經曰洞庭之山帝之二女居之郭璞疑二女者帝)
(舜之后不當降小君為其夫人因以二女為天帝之女以子考之璞與王逸俱失也之之)
(長女娥皇為舜正妃故曰君其二女女英自宜降曰夫人也故歌辭謂謂娥皇為君謂女)
(英為帝子各以其盛者推言之也禮有小君君母名其正自得稱君也)
肅肅湘妃廟(詩思齋肅肅在廟)空牆碧水春蟲書玉佩蘚燕舞
翠帷塵晚泊登汀樹微馨借渚蘋蒼梧恨不淺染淚在
叢筠(趙云張華博物志云舜死二妃淚下染竹即斑)
祠南夕望
百丈牽江色(海賦揭百丈以牽船連竹為之)孤舟泛日斜興來猶杖履
目斷更雲沙山鬼迷春竹(屈平九歌有山鬼辭)湘娥倚暮花(湘娥屈平)
(所謂湘君也楚詞湘君云援薜荔兮中搴搴芙蓉兮木末趙云雖所湘湘夫人則郭璞江賦協靈爽於湘娥)
(也鬼迷竹而娥倚花亦是詩家當然舊注所引非是)湖南清絶地萬古一長嗟
豋白馬潭
水生春纜沒(吴志孫權傳注權為牋與曹公說春水方生公宜速去又諸葛瑾傳注吴錄曰曹真)
(圉朱然於江陵瑾以大兵救之及春水生潘璋等作水城於上流瑾進攻浮橋真等退走瑾乃全師)日出
野船開宿鳥行猶去花叢笑不來人人傷白首處處接
金杯莫道新知要南征且未回(宋玉招魂曰汩吾南征屈平離騷曰濟沅湘以)
(南征就重華而陳辭南趙云楚辭云樂莫樂於新相知南征且未曰則公遂征不得為新知所要而留耳)
歸鴈
聞道今春雁南歸自應州見花辭漲海(趙云言其去時也漲海是海名)
(按南海大海之别有漲海謝承後漢書交阯七郡貢獻皆從漲海入)避雪到羅浮(趙云此這本其)
(所以來時也記曰本一羅山浮山自蓬萊之峯浮來而合焉二山隐天惟石樓一路可登有洞通勾曲有璇房)
(瑶臺七十二所)是物關兵氣何時免客愁年年霜露隔不過五
湖秋(趙云五湖霜雪之多鴈之不宜故隔而秋不過也)
野望
納納乾坤大行行郡國遥(古樂府行行重行行裳趙云楚辭劉向九歎有曰䄡䄡)
(西合風兮衣納納而掩露雖言納身於衣之中所以掩蔽霜露而公今取以對行行則公之意以納身於天地)
(之内猶納身於衣中之義耳)雲山兼五嶺(陸機贈顧交趾詩伐鼔五嶺表張耳傳南有五嶺之)
(戍師古曰嶺者西者衡山之南東窮於海一山之限耳而標名有五焉薛云按秦始皇略定揚越謫戍王方)
(南守五嶺塞上嶺一也騎歸嶺二也都龐嶺三也略緒嶺四也越城嶺五也自北徂南入越之道必由嶺焉)
(杜補遺裴氏廣州記曰大庾始安臨賀桂陽揭陽是為五嶺鄧德明南康記曰大庾嶺一也桂陽甲騎嶺二也)
(九真都龐嶺三也臨賀萌渚嶺四也始安越城嶺五也)風壤帶三苖(舜典竄三苗三三危注三)
(苗國名縉雲雲之後左洞庭右彭蠡正是潭州一帶之地)野樹侵江閣春蒲長雪消
(趙公言樹之江江閣之旁蒲長於雪消之後)扁舟空老去無補聖明朝
入喬口(長沙北界)
漠漠舊京遠(陸機樂府街巷紛紛漠盧諶詩南望舊京路)遲遲歸路賖(孟子曰孔)
(子去魯遲遲也陶淵明歸去來問征夫以前路)殘年傍水國(周禮水國用龍節顔延年詩水國周)
(地險)落日對春華(文選云摛藻掞春華)樹蜜早蜂亂(杜補遺樹蜜椇也或作枸高大)
(似白楊多枝自飛鳥喜巢其上所謂止椇來巢是也有花有實其實作枅栱古今注梖一名樹蜜一名木錫實)
(形拳曲核在實外荆湘多此木子美以記土地之所有也趙云說者謂蜜作密非是若望兜率寺詩樹密當此)
(徑自當作密次公謂豈有樹密對江泥邪)江泥輕燕斜賈生骨已朽悽惻近
長沙(賈誼傳天子議以誼任公卿之位絳灌東陽候馮敬之屬盡害之以誼為長沙令傳後梁王勝堕馬)
(死誼自傷為傅亡状常哭泣後歲餘亦死老子曰其人與骨皆已朽)
銅官渚守風(趙云潭州長沙縣有銅官山云楚鑄錢處則此渚乃以是得名乎)
不夜楚帆落(趙云言未至侵夜而落帆)避風湘渚間水耕先浸草春
火更燒山(漢武帝詔火耕水耨應劭曰燒草下水種稲益生高七八尺因悉芟去復下水灌之草死)
(獨稲長所謂水耕)早泊雲物晦逆行波浪慳飛來雙白鶴過去
杳難攀(杜補遺吴兢樂府古題要解曰豔歌阿嘗行亦曰飛鶴行古詞云飛來雙白鶴乃從西南來又)
(古樂府載飛來雙白鶴二篇梁元帝云時從洛浦渡飛向遼東城吴邁遠云可憐雙白鶴雙雙絶塵氛虞世南)
(飛來雙白鶴奮翼凌煙俱棲集此地一舉背青田皆皆過去難攀之意也趙云過去杳難攀則以阻風而羡)
(其飛矣)
北風(新康江口信宿方行)
春生南國瘴氣待北風蘇向晩霾殘日(詩終風且霾釋文云風而雨土)
(為霾)初宵鼔大鑪(莊子大宗大以天地為大鑪王粲賦鼓洪鑪以燎毛髮趙云兩句言日晚之)
(後蒸鬱也所以成春生南國上之句霾實言昏曀之状也如大鑪之火則蒸熱甚矣)爽携卑濕地
(前漢長沙定王發以其母唐兒微無寵故卑卑濕貧國賈誼傳誼既以適居長沙卑濕誼自傷悼乃為賦也)
聲拔洞庭湖(趙云兩句言之清爽雄大如此也也携者若提携之而去拔者若木木之拔句勢雖)
(如孟浩然言洞庭湖云氣蒸雲夢澤波動岳陽城而句法雄健用言潭州之風范元實所謂雖聖人生不可改)
(矣)萬里魚龍伏三更鳥獸呼滌除貪破浪愁絶付摧枯
(趙云皆以言風魚龍懼而藏伏鳥獸驚而呼鳴則風之勢可知矣南史宗慤云願乘長風破萬里浪史云若摧)
(枯拉朽喜於滌除煩鬱則貪其破浪然其所可愁絶但付之權枯耳無害於事也)執熱沈沈在
凌寒往往須(桑柔詩誰能執熱逝不以濯趙云又尚苦熱反須凌寒也)且知寬疾肺
不敢恨危塗再宿煩舟子(莊子年傳再宿為信郭璞江賦舟子於是榒棹涉人於是)
(艤榜招趙云詩招舟子)衰容問僕夫今晨非盛怒便道即長驅(薛云)
(左傳楚子以馹至於羅汭吴子使其弟犒師楚子執之將以釁鼔對曰今君奮馬震電憑怒注杜預曰憑盛也)
(趙云宋玉風賦盛怒於土囊之口詩召彼僕夫史云便道之官漢書擁篲長驅)隠几看帆席(海賦)
(挂帆席莊子南郭子綦隠几而坐隠憑也)雲山湧坐隅(言浪若雲山也賈誼賦止於坐隅)
發潭州
夜醉長沙酒(謝惠連雪賦酌湘吴之醇酎)曉行湘水春岸花飛送客
檣燕語留人賈傅才未有禇公書絶倫(自注禇永微末放此州賈傅賈)
(誼為長沙令太傅唐禇遂良博涉文史尢工隸書父友歐陽詢甚重之太宗嘗謂侍中魏徵曰虞世南死後無)
(人可論書徵曰禇遂良下筆遒勁甚得王逸少體太宗即日召令侍書桓潭以揚雄為絶倫)高高前
後事回首一傷神
雙楓浦
輟棹青楓浦雙楓舊已推(招䰟云湛湛江水兮上有楓阮籍詩云湛湛長江水上有)
(楓樹林)自驚衰謝力不道棟梁材(趙云兩句言楓也盖直以楓為人而自比以為)
(言矣樹老而摧如自驚駭其力衰謝却不道材可充棟梁也劉孝棟荅郭峙書頃年事遒盡容髮衰謝棟梁如)
(粢梲之材不荷東梁之任)浪足浮紗帽皮須截錦苔(趙云上句以言浦水之浪下句)
(以言楓樹之兩句引用末句之意盖雙雙楓雖推而在浦旁今欲乘此楓泛江而上天於此載紗帽而浮其上)
(則浦水之浪自足浮之楓皮上有苔蘚不能不滑故須截去錦苔而後可乘也)江邊地有主暫
借天天廻(趙云地主見吴書孫奂傳下句又用乘槎事)
回棹(趙云此公厭衡州之熱懷峴山之凉欲曰棹而往公襄陽人也)
宿昔世安命自私猶畏天(趙云此公言往者也世安命言自往世已然自私猶畏天)
(則又言雖欲私己自便而終不若小人之不畏天也馮衍□任武達書曰敢不陳露宿昔之意其後承用如曹)
(子建白馬篇云宿昔秉良弓莊子云知其不可奈何而安之若命又云小智自私論語云君子畏天命)勞
生繋一物為客費多年(趙云既知安命畏天則一任其所適盖人之勞生不免繫著一)
(物若利若名若行若止皆是一物耳如南史王睎謂盧思道云卿輩亦是留連之一物而况其他乎惟不免繫)
(著一物故為客費多年之久也莊子勞我以生)衡岳江湖大蒸池疫癘偏(趙云衡岳)
(指言衡山按環宇記山係之潭州湘潭縣蒸池按衡州衡陽縣云吴之臨蒸以蒸水名蒸水者其氣如蒸也)
散才嬰薄俗有跡負前賢(趙云散才者閒散之才嬰薄俗則為薄俗所嬰繞此同乎)
(流俗之意賢者每以跡為累故以絶跡為貴今有留滯之跡所以負媿於前賢矣)巾拂那關眼
瓶罍易滿船(趙云巾拂所以莊肅形容之物那關眼則舟中放曠而不用矣瓶罍滿船則飲之多)
(故也)火雲滋垢膩凍雨裛沈(一作塵)綿(淮南子曰旱雲煙火思玄賦凍雨霈其洒)
(□注暴雨也賦趙云火雲字雖出淮南子而用字則隋盧思道納涼云火雲赫而四舉凍雨字楚詞云凍雨)
(兮灑塵)強飯蓴添滑(蓴見張翰後歸吴注)端居茗續煎(薛云按茶錄潭邵之間渠)
(江中所出鐵趙云漢書行矣強飯勊之孟不過十五六斤其色如芳芬異常煎之無脚彼人所餉渠江者乃)
(東平所出詩趙云漢書行矣強飯勉之孟然岳陽樓欲濟無舟檝端居耻聖明明)清思漢水上
凉憶峴山嶺(漢水峴山皆襄陽也處趙云此在湘潭之詩最為卑濕蒸鬱之故清思漢水而凉)
(憶峴山也)順浪翻堪倚廻帆又省牽(江賦水夷倚浪以傲睨)吾家碑不
昧王氏井依然(杜預沈碑峴山之下王粲宅有井)几杖將衰齒茅茨寄
椽椽(趙云几杖以將扶衰暮之年齒結茅茨之廬而寄身短椽之下皆欲往漢上之事)灌園曾
取適遊寺可終焉(趙云謂之曾則往嘗如此矣自此而至彼以遊寺為終焉之記也)遂
性同漁父成名異曾連(屈原莊子皆有篇父篇史記田單屠聊城歸而言魯連欲爵之)
(魯連逃隐於海上曰吾與富貴而詘於人寕貧賦而輕世志志焉趙云於此遂其如滄浪之漁父又不求名)
(聞翻異魯仲連盖仲連能却秦軍下燕城雖不受封猶為取名也)篙師煩爾送朱夏及寒
泉(趙云云此句盖以語篙師云煩爾送我一去猶於朱夏之際趁及寒泉之為可挹也梁元帝纂要夏曰)
(朱明又曰朱夏此乃公一時之興自是且往耒陽矣豈却仍往峴也)
奉送王信州崟北歸(趙云信州今之䕫州也見樂史寰宇記亦見唐志)
朝廷防盜賊供給愍誅求下詔選郎署傳聲典信州(趙云)
(此篇王信州替罷而罷歸去四句言其初來作守時也)蒼生今日困天子嚮時憂
井屋有煙起瘡痍無血流(趙云上兩日進言天子前時以蒼生之困而選王君為守)
(其效至於井邑有煙則逃亡復業已瘡痍無血則誅求不再夭)壤歌唯海甸畫角自山
樓(趙云壤歌則擊壤之歌也唯海甸則時淮海獨無虞也畫角自山楼則專指䕫州郡楼之畫角以時時而)
(鳴盖亦無事之所致也)白髮&KR0034;常早荒榛農復秋(趙云上句公自言也下句言荒)
(年之後又復有秋亦見王守之政矣)解龜喻臥轍(謝靈運初去永嘉牽絲及元興解龜在景平侯)
(覇為臨淮太守被徵百姓攀轅臥轍不許去之趙云此言王守之替罷臥轍侯覇事踰臥轍則踰越而過也)
遣騎覓扁舟(劉真長遣騎覓張孝簾船見晉書比趙云公言王之覓其船船以張憑自也)徐
榻不知倦潁川何以酬(陳蕃為徐孺子下榻去則懸之趙趙云公以徐穉自比而指王)
(崟為蕃也也言崟相待如陳蕃之見徐穉其解榻懸榻未嘗厭倦則穉之於潁川將何以酬之乎潁川則陳氏)
(之郡號也)塵生彤管筆寒膩黑貂裘(詩貽我彤管蘇秦有黑貂裘言弊裘以垢膩而)
(寒)高義終焉在斯文去矣休(趙云高義斯文皆指言王信州也言王君待我之高)
(義終在乃却以文章之身而别去故云去矣休莊子載孔子曰聞將軍高義論語天之末喪斯文史云有終焉)
(志去)别離同雨散行止各雲浮(曹子建風流雲散一别如雨劉孝標煙飛雨散劉越)
(石詩功業未及建斜陽忽西流時哉不我與去矣若雲浮楚詞悲莫悲兮生别離孟子行止非人之所能為也)
林熱鳥開口江渾魚掉頭(趙云止道離時之景)尉佗雖北拜(陸賈傳時)
(中國初定尉佗魋髻箕倨見賈賈因說佗君王宜郊迎北面稱臣於是佗迺壓然起坐謝賈辛拜佗南越王)
(趙云以言叛者之既服豈吐蕃之消息乎盖大歴元年二月遣使來朝雖九月復䧟原州然不得如前日之熾)
(也)太史尚南留(趙云公自比也太史公自叙曰留滯周南)軍旅應都息寰區
要收九重思諫諍八極念懷柔徙倚曕王室從容仰
廟謀(趙云正言息干戈而思治安之策矣潘安仁詩徒步步踟蹰)故人持雅論絶塞
豁窮愁(趙公故人指王信州也言聞王信州之論則可以豁其旅㝢指愁也絶塞指言䕫州白帝城)
復見陶唐理甘為汗漫遊(神仙傳盧敖見一士曰與與汗漫期於九垓之外杜補)
(張景陽七七命曰尔乃踰天垠越地隔過汗漫之不遊躡張亥之未跡注汗漫能遊天者也李善曰淮南子云)
(若士曰吾汗漫遊於九垓之下若士舉臂竦身而遂入雲中趙云盖言既見復帝堯之化則無心從官而甘)
(為方外之士也)
江閣臥病走筆寄呈崔盧兩侍御
客子庖厨薄江樓枕席清衰年病祗瘦長夏想為情滑
憶(一作喜)彫胡飯(沈休之彫胡方自炊西京雜記太液池邊皆是彫胡綠節之類菰之有采者長)
(安人謂彫胡菰之無未者謂之綠節又會稽人顧翺少失父母母至孝母好食彫胡飯常躬自採擷家近太湖)
(湖後自生彫胡無復餘草)香聞錦帶羹(薛云荆湘間有花名錦帶春末方閒紅白如錦其苖脆嫩)
(可食王彦輔云錦帶吐綬鷄也其肉脆美堪作臛亦名錦鷄)溜匙兼暖腹誰欲致杯
甖(趙云宋玉云主人之女為臣炊彫胡之飯溜匙以言彫胡之滑暖以言錦帶之美美可以理推也)
潭州送韋員外牧韶州迢(或云韋適)
炎海韶州牧風流漢署郎分符先令望同舍有輝光(鮑明)
(遠將以分符竹外趙云公亦是員外郎胡放韋員可謂之同舍矣)白首多年疾秋天昨
夜涼洞庭無過鴈書疏莫相忘(趙云言自洞庭而往彼雖無過鴈以寄書去而)
(彼中音却却不可忘也)
潭州留别杜員外院長(韋追)
江畔長沙驛相逄纜客船大名詩獨步小郡海西偏(趙云)
(言子美獨步曹子建與楊德祖書曰仲宣獨步於漢南小郡則韋君自謂韶州也)地濕愁西鵩
(賈誼為長沙王太傅以長沙卑濕但自傷悼見鵩鳥入室廼為鵩賦)天炎畏跕鳶(馬援曰吾在浪)
(泊西里閒虜未滅時上潦下霧毒氣薰蒸仰視飛鳶跕跕水水中趙云廣雅云南方曰炙天故例用之曰天)
(炙以對地濕)去留俱失意把臂共澘然(趙云此詩韶州刺史韋迢作其詩頻杜公)
(宜編在集中矣)
江閣對雨有懷行營裴端公公(趙云裴端公應在廣南觀詩中)
(使南紀并銅柱可見矣)
南紀風濤状隂晴屢不分(杜田云詩曰滔滔江漢南國之紀說者援是詩以江漢為)
(南紀非也盖南紀乃命野名廣天文志云東循領徼逹甌閩中是謂南紀所以限蠻夷也顔延年詩春江状風)
(濤)野流行地日江入度山雲(趙云行地日度山雲可謂新語矣)層閣憑
雷殷長空面水文(趙云層閣雷殷殷言當雷殷之際在層閣憑欄之時也合對長空面水文)
(矣舊正作水面文非)雨來銅柱北應洗伏波軍(趙云銅柱在驩州之南南極角處馬)
(援所建今有雨之地宜尚在其北也昔武王代紂大雨太公謂之洗岳雨故魏武兵援要曰大將將行雨濡衣)
(冠是謂洗兵今因雨自銅柱而來引起馬援則遂有洗伏波軍之句)
早發湘潭寄杜員外院長(韋迢)
北風昨夜雨江上早來凉楚岫千峯翠湘潭一葉黃故
人湖外客白首尚為郎相憶無南雁何時有報章(趙云此篇)
(格律渾似杜公但不使事亦不使字所出白首尚為郎言杜公晚為員外郎也馮唐顔駟事古云鴈不過衡陽)
(衡陽有回鴈峯故言無南鴈也報章雖出詩終日七襄不成報章義止說織女雖從旦至暮七辰一移不不如)
(人織相反報成文章而此報章字則顔延年和謝靈運詩云盡言非報章聊用擴所懷學者請觀之篇氣格有)
(類杜公宜公愛而載於集也)
酬韋韶州見寄
養拙江湖外朝廷記憶時深慙長者轍(長者轍見陳平傳趙云言見)
(過之無人也)重得故人書(趙云言書閣之不至也)白髮絲難理新詩錦
不如雖無南過鴈(二十五卷書成無過雁注)看取北來魚(詩詩呼童烹鯉魚中)
(有尺素書故趙云今公荅韋迢無南雁之語以北來魚復戲之也)
千秋節有感二首
自罷千秋節頻傷八月來(唐玄宗紀上以誕日日讌百僚於花萼樓下百僚表請以)
(每年八月五日為千秋節三公以下獻鏡及承露囊)先朝常宴會壮觀已塵埃鳳
紀編生日龍池塹劫灰(武帝穿昆明池悉是灰墨有外國胡道人云此是天地劫灭之)
(餘玄杜補遺鳳紀見鳳歴軒轅紀注六典注興慶宫池即宗龍澘舊宅初居此宅東有舊井忽湧為小池常)
(有雲氣或黃龍見其中至景龍中其池浸廣遂澒洞為龍池焉盖符命之先也)湘州新涕淚秦
樹遠樓臺(二妃涕淚灑竹成斑謝玄暉銅雀臺詩繐帷飄升幹樽酒若平生鬱鬱西陵樹詎聞歌吹)
(聲井幹樓也自起云上句公自言其身之所在而感注者也下句公言去長安之遠遙望其樹與樓臺俱不)
(見也)寳鏡羣臣得金吾萬國回(趙云舊唐書千秋節羣臣皆獻寳鏡今公千秋節有)
(感之句而云寶鏡羣臣得追憶寳每每至此節於羣臣得之也唐百官志十六衛謂金吾職廵警今公詩云金)
(吾國國回盖以萬國入京獻夀而金吾實司察之自元宗升遐唐百秋節而金吾所伺獻夀之萬國各回而不)
(來盖傷之也)衢樽不重飲白首獨餘哀(淮南子聖人之道其猶中衢而致樽也)
(趙云當時賜宴之酒羣臣皆得霑飲正如衢樽也)
右一
御氣雲樓敞含風綵仗高仙人張内樂王母獻宫桃(宫桃)
(見上九重春色醉仙桃注杜正謬宣室志云唐玄宗夢仙子十餘輩御卿雲而下列於廷各執樂器而奏之其)
(度曲清越殆非人世及樂闋有一仙子前曰陛下知此樂乎此神仙之雲曲今傳陛下為唐正始音玄宗甚喜)
(即傳授焉又鄭棨開天傳信紀玄宗謂高力士曰吾昨夜夢遊月宫月宫禇仙娱予以上清之樂寥亮清越之)
(音非人間所聞也酣飲久之合奏諸樂以送吾歸其曲悽楚動人杳杳在耳吾遂以玉笛尋之盡得其聲力士)
(請曲名上曰紫雲曲遂載扵樂篇今太常刻石存之二說大同小異故并載之漢武帝故事曰西王母賫仙桃)
(七枚獻帝帝欲留核㮔之王母笑曰此桃一千年生花一千結實人夀幾何遂指東方朔曰仙仙桃三熟此兒)
(已三偷矣)羅襪紅蕖豔(洛神賦凌波微步羅襪生塵又廹而察之若芙蕖出綠波趙云言宫人)
(也紅蕖豔比其襪之如蓮)金羈白雪毛(曹子建白馬飾金羈連翩西北馳趙云以言馬也比其)
(毛之鮮㓗)舞階銜夀酒(舜舞于羽于雨階劉伶銜杯潄醪詩云為春酒以介眉夀夀趙云舊唐)
(書初上皇每輔宴先設太常雅樂斷以鼓吹胡樂教坊府縣散樂雜戲云云又教舞馬百匹銜杯上夀)走
索背秋毫(西京賦跳九劍之揮霍走止索而相違明皇雜錄載上每賜宴酺大陳尋犝走索九劍為)
(角觗戲)聖主他年貴邊心此日勞(趙云上句追言明皇之昔日下句公自言其令)
(日在邊遠之地而感望也)桂江流向北滿眼送波濤(趙云末句桂江即是潭州之水)
(所從來也流向北又見北望長安之切矣)
右二
晚秋長沙蔡五侍御飲筵送殷六參軍歸澧州
覲省
佳士欣相識慈顔望遠遊(潘安仁夀觴舉慈顔和論語父母在不遠遊趙云佳士)
(指六殷六也慈顔則殷之母也言望其遠遊而歸也)甘從投轄飲(陳遵嗜酒每大飲賓客滿座輒)
(關門取客車轄投井中雖有急終不得得去趙云言甘從蔡五之飲也)不作置(一作致)書郵
(殷羡字洪喬為豫章太守都下士人因羡致書百餘餘函行次石皆棄水中曰沈者自沈浮者自浮浮殷洪喬)
(不為致書卸殷趙云言殷不苟為人携書也此姓事於殷六尤切矣)高鳥黃雲暮寒蟬
碧樹秋(趙云韓信云高鳥盡良弓藏禮記月令孟秋之月寒蝉鳴淮南子云黃泉之埃上為黃雲碧樹)
(字祖出列子而江淹兩使一云碧樹先秋落一云碧雲芊芊芊)湖南冬不雪吾病得淹
留(趙云言荆渚尚雪而可以留也)
湖中送敬十使君適廣陵(趙云舊本作湖中師氏瞻作湖南是盖此)
(潭州詩潭州在湖之南也前後篇皆是長沙可見矣)
相見各頭白其如離别何幾年一會面今日復悲歌(趙云)
(古詩云會面安可知故對悲歌其字則撫節悲歌也)少壮樂難得歲寒心匪他(趙云)
(古詩云少壮不努力故對歲寒其字即論論歲寒然後知松柏之後彫也)氣纏霜匣滿冰置
玉壺多(樂府清如玉壺冰句趙云上句言在匣中而氣騰矣下言心之清也)遭亂實漂
泊濟時曾琢磨形容吾校老膽力爾誰過秋晚岳增翠
風高湖湧波(趙云魏文帝浮淮賦云驚風泛湧波)鶱騰訪知己淮海莫蹉
跎(趙云言敬君之往廣陵者訪求知己也應謂揚州節度矣書曰淮海惟揚州故用淮海字)
九家集注杜詩卷三十五
