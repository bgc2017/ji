九家集注杜詩卷一宋郭知達編
古詩
奉贈韋左丞丈二十二韻(注鮑文虎云韋濟韋嗣立子天實中授尚)
(書左丞史有傳附嗣立傳)
紈袴不餓死(前漢班氏叙傳曰王鳳薦班伯宜勸學召見雲昵殿上方鄉學鄭寬中張禹朝夕入)
(說尚書論語於金華殿中詔伯受焉數年金華之業絶出與王許子弟為羣在於綺紈紈袴之間非其好也晉)
(灼曰白綺之𥜗人紈之袴也師古曰紈素也綺今之細綾也並貴戚子弟之服朱買臣要曰如公等終餓死於)
(溝中耳束趙云梁任昉奏弹劉整云以前代外戚仕因紈袴晉皙云丹墀步紈袴之童東野遺白類之叟莊)
(子云伯夷叔齊餓死首陽之山史記云伯夷叔齊積仁㵖行如此而餓死前漢周亞夫傳許員相之曰君後九)
(年而餓死鄧通傳上使善相人者相通曰當貧餓死)儒冠多誤身(莊子曰儒者冠圍冠者知天時)
(儒行曰冠章甫之冠前漢麗食其傳沛公不喜儒諸客冠儒冠者則沛公輒解其寇溺其中趙云此篇雖古)
(詩二十二韻而第二字平側相次又多對偶紈袴不餓死言貴冨者之享福禄儒冠多誤身言為士者之易貧)
(賤公詩又曰有儒愁餓死則不餓死之反矣又曰儒術豈謀身以此之謂也)丈人試静聽賤
子請具陳(易師貞丈人告注丈人嚴莊之稱應璩詩避席跪自陳賤子實空虚鮑照東武吟主人且)
(勿喧賤子歌一言翮趙云吳越春秋載伍子胥謂漁父云伊昔臨淄亭湎託末契則相見於青州蓋臨淄亭)
(頌有熟視不見太山之形静聽不聞雷霆之聲蜀志許靖與曺公書云豈可具陳古詩歡樂難具陳世有託名)
(東坡事實輙云毛遂有言賤子一一具陳之以為渾語却不引出何書其全秩引類皆如此非特凂吾杜公又)
(澆蘇公而罔無識真大雅之厄學者之不幸也)甫昔少年日(賈誼洛陽年少范趙云沈休文别)
(安成云平生少年日)早充觀國賓(易觀國之光利用賓于王賦趙云充字晁錯傳以臣充)讀
書破萬卷下筆如有神(三輔决錄蔡邕傳不妄下筆魏文帝論云傳武仲下筆不能自)
(休孔文舉表性與道合思若有神猶趙云梁孝元帝之敗焚圖書十四萬卷曰讀書萬卷有今日故焚之中)
(著一破字則字著力而新竒矣)賦料揚雄敵(增添有長楊甘泉等賦賦趙云雄傳云顧常好辭)
(每擬相如故云於賦則言敵揚雄)詩看子建親(增添曺植字子建封陳思王善屬文著洛神傳)
(責躬公讌等詩後人謂天下才共一石子建獨得八斗趙云鍾嶸為詩品其品子建詩云子詩原出於國風)
(氣骨高竒辭彩華茂超越合古卓爾不羣故公於詩言親子建也親字親近之親言與之近也)李邕求
識面(李邕廣陵江都人父善嘗注文選邕少知名長安李嶠等薦邕詞商行直堪為諫官由是召拜左拾)
(遺玄宗東封獻賦稱旨後進不識京洛阡陌聚觀以為古人或傳眉目有異衣冠望風尋訪門巷填隘齊神武)
(自太原來朝見宋遊道曰常聞其名今日始識其面吳師云按新唐史杜本傳言公少貧不自振拔客齊趙)
(楚間李邕竒其才先往見之而趙云新書娛矣於齊州人相見至青州海宴歴下亭言之耳殊不知公在洛)
(陽時李邕先與相見其後邕為北海太守遇公於齊州又相見至青州又相見何以明之陪李北海宴歴亭下)
(則相見於齊州蓋歷下亭在齊州也八哀詩於李邕篇云伊昔臨淄亭酒酣託末契則相見於青州蓋臨淄亭)
(在青州也又云重叙東都别朝隂改軒砌則追言之陽相見事蓋洛陽則東都也豈不先識面於洛陽而在齊)
(地再相見乎則新唐書之誤以再見為始識面矣)王翰願卜隣(唐王翰并州晉陽人日聚英豪)
(恣為歡賞文士祖詠杜華嘗在座師云左傳非宅是卜惟鄰是卜)自謂頗挺出立登要
路津(古詩何不采高足先據要路津雍趙云曺子建云古人之謂握靈地之珠吕凱與闔檄云諸葛丞)
(相英材挺出)致君堯舜上再使風俗淳(魏杜恕舉明主於唐虞之上增添引孟子)
(伊尹曰豈若使是君為堯舜之君魏應璩與弟君胄書思致君於有為矣趙云嵇康傳鍾會欲害康曰宜因)
(釁除之以敦風俗)此意竟蕭條行歌非隠淪(前漢朱買臣家貧好讀書不治産業)
(艾薪樵賣給食擔束薪行且誦書其妻亦負戴相隨數止買臣毋歌咏道中買臣孟疾歌妻羞之求去慮怒曰)
(如公餓死溝中耳何能富貴也買臣不能留即聽去具後買臣獨行歌道中負薪暮間宋顔延年詠嵇中散詩)
(曰立俗遷流議尋山結隠淪謝朓敬亭詩隠淪既己託鮑照詩孤賤長隠淪謝靈運既枉隠淪客趙云鮑照)
(答客篇此意更堅滋鮑照登後渚詩有蕭條背鄉心列子載林類年且百歲拾惠行歌張湛注云古之隠者也)
(舊注却引朱買臣行歌道中負薪此乃窮困悲歌耳與非隠淪之義不相接桓譚新論曰天下神人五一曰神)
(仙一曰隠淪郭璞江賦有約隂淪之列真舊注引顔延年謝朓鮑照謝靈運詩皆在新論江賦之後此不知夲)
(始是謂無祖者也世說周覬何如庾亮覬曰蕭條方外亮不如臣)騎驢三十載旅食京
華春(任昉詩結歡三十載生死一交情陶潜閑居三十載趙云後漢李尤騎驢馳村狐兔驚走魏文帝)
(與吳質書旅食南館郭榮純遊仙詩曰京華遊俠窟謝靈運齋中讀書詩曰昔余遊京華京華繁富之地而當)
(春時尤為繁冨於此旅食亦不能為樂矣)朝扣富兒門暮隨肥馬塵(鮑照詩結交多)
(貴門出入冨兒鄰又鄰云論語乘肥馬)殘杯與冷炙到處潛悲辛(顔氏家訓處之)
(下座以殘杯冷炙鼓趙氏云鮑照野鵝賦云對鐘之悲辛)主上頃見徵歘然欲求
伸(六韜曰歘然而往易曰尺矱之屈以求伸夫趙云官韻歘注云有所吹起兒神仙傳王母時降茅君歌)
(曰駕我八景與歘然入玉清又莊子庚桑楚篇出無本入無竅注云歘然自生非有本歘然自死非有根又法)
(華經有歘然火𧺫之語)青冥却垂趐蹭蹬無縱鱗(後漢馮異傳始雖垂翅回溪終)
(能奮翼澠池王褒頌曰沛乎君巨魚縱大壑海賦蹭蹬窮波失勢貌趙云屈原悲回風云據青冥而攄虹玉)
(逸九思曰玄鸖兮高飛增逝兮青冥注青冥雲也此兩句以魚鳥為喻一反一正可以為句法宋玉九辯悲蹭)
(蹬而無歸)甚愧大人厚甚知大人真(范元寶詩眼曰必言所以見韋者於是有厚媿)
(真知之句所以真知者為傳誦其詩也甚趙云厚言其相待之厚蓋如此後漢云所以慰藉之厚言具懷抱)
(之真蓋如莊子云其為人也真厚則相親愛真則不藏善乃所以為厚每誦杜公侯句也此厚與真之義甚明)
(詩眼所謂□成杜公厚自慙愧於韋杜公真實能知韋之賢耳非是蓋不省厚真字是詩字之足只單著一字)
(為句且用押韻而字則字有力其義埃然矣)每於百寮上猥誦佳句新(趙云左傳)
(同官為泰書百寮師師佳句於同寮寮是時公以召試□官也世說載孫興公作天台賦成以示范榮期每至)
(佳句輙云應是我軰語而誦佳句三字則隋煬帝善屬文不欲人出其右王胄死帝誦其佳句云庭草無人隨)
(意綠可復能作此語耶)竊效貢公喜(前漢貢禹與王陽為友世稱王陽在位貢禹弹冠言其取)
(舍同也贈杜補遺劉孝標廣絶交論曰王陽登而貢公喜子美沈八文東美除膳部員外郎又云徒懷貢公)
(喜哭韋大夫之晉詩亦云□喜容間門)難甘原憲貧(仲尼弟子傳原憲在草凙中子貢相衛而)
(結駟連騎排藿藜入窮閻過謝原憲憲攝敝衣冠見之子貢曰夫子豈病手原憲曰吾聞之無財謂之貧學道)
(而不能行謂之病若憲貧也非病也子貢慙而去持趙云沈佺期傷王學士詩云原憲貧無怨顔曰樂自)
焉能心怏怏(趙云吳趙春秋吳王僚之母謂王曰公子光心氣怏怏常有愧恨之色舊注却引韓)
(信周亞夫傳乃鞅鞅字又不連心字非公夲意所引用耳)秖是走踆踆(踆踆行走貌張平子西京)
(賦言伎戲曰大雀踆踆)今欲東入海即將西去秦(論語乘桴浮於海又少師師陽)
(擊罄襄入于海李斯上始皇書今乃却賓客以棄諸侯使天下之士褁足不入秦趙云去秦言欲捨而去耳)
(乃張儀惡陳軫於秦王曰軫欲去秦而之楚舊注却引李斯言天下之士退而不敢西向褁足不入秦却只是)
(不入秦矣)尚隣天南山回道清渭濱(王粲回首望長安言趙云潘安仁西征賦長)
(安之境曰南有玄鳥素滻北有清渭濁涇故公凡言渭必曰清渭言涇必曰濁涇皆用此矣終南山與清渭以)
(在秦地故接去秦之下及之)常擬報一飯况懷辭大臣(范雎傳一飯之德必償孔)
(融傳一餐之惠必報公趙云李固傳云竊感古人一飯之報注云謂靈輙也所用主此舊注更引范雎傳一)
(飯之德必償自是償字又引孔融傳一餐之惠必報自是餐字以一飯之思嘗擬如靈輙之報宣子况大臣相)
(知不獨一飯耳其去之懷思為何如此詩人之情也)白鷗没(一作波)浩蕩萬里誰能
馴(顔延年詩鸞翮有時鎩龍性誰能馴謝朓詩浩蕩别親知東坡云波乃没字宋敏求謂余鷗不善没改作)
(波珠不知鷗之滅没煙波最為自然禽經云鳬善浮鷗善没沒字為是趙云可憐詩可憐雙白鷗朝夕水上)
(游浩蕩雖本水而不必專言水或取流放之貌如離騷云怨重修之浩蕩或取曠遠之貌如楚詞曰志浩蕩而)
(傷懷是也世間夲作波字東坡定作沒字言鷗之滅没於煙波間而浩蕩遠去尤有義理而宋敏求謂鷗不觧)
(没作波字便覺一篇神氣索然也范淑衷甫云世有師曠禽經之書其中曰鳬善浮鷗善没則没字却是沉没)
(之没即與前說之相反矣)
送高三十五書記(鮑云高書記適也字逹夫渤海人少落魄客□宋間宋州)
(刺史張九臯竒之舉有道調封丘尉不得志去客河西河西節度使哥舒翰表為左驍衛)
(兵曺參軍掌書記)
崆峒小麥熟且(一作吾)願休王師(家語宓子賤為單父宰百姓化之齊攻魯道由)
(單父單父老請曰麥已熟矣今齊寇至不及人人自收其麥請放民皆使出穫麥可以益種且不資寇三請而)
(宓子賤不聽俄而齊寇遠至麥季孫閒之怒使人讓之宓子賤然曰今兹無麥明年可種若使不耕者得穫是)
(使民樂有寇也季孫聞之□然媿曰地若可入吾豈忍見宓子哉賈誼書同績漢書曰桓帝時童謠曰小麥青)
(肯大麥枯誰當穫者婦與姑大夫何在西擊胡峒杜正謬云崆峒西方山也按史記云黃帝西至於崆山蓋)
(注曰在隴右九域圖志云岷州和政郡有崆峒山皆非爾雅所載按爾雅乃作崆峒字汝州亦有崆峒山蓋名)
(同爾趙云曺操操云麥熟更來)請公問主將焉用窮荒為(禄山亂哥舒翰討賊適佐)
(翰守潼關翰敗適奔赴行在佐趙云窮荒謂適為書記随翰遠事於吐蕃也舊以為翰守潼關乃在天寶十)
(二年之後誤矣主指哥舒翰吳書張紘傳紘曾諫孫權曰主將乃籌謀之所自出孔子云焉用彼相)飢鷹
未飽肉側翅隨人飛(魏志吕布因陳登求徐州牧不得布怒登喻之曰登見曺公言待將)
(軍譬如養虎當飽其肉不則噬人公曰不如卿言譬如養鷹飢則為用飽則揚去布乃解載記慕容垂猶鷹飢)
(則附人飽則高飛則趙云又鮑照蕪城賦飢吻吻)高生跨鞍馬有似幽并兒(曺子)
(建白馬飾金羈連翩西北馳借問誰家子幽并游俠皃山簡舉鞭問葛強何如并州皃趙云幽并兒蓋游俠)
(者高以文士而從軍故云鞍馬吳質答東阿王書曰情踴躍放鞍馬舊注引鮑照詩鞍馬光照地似在後矣今)
(放西漢匈奴傳文帝親御鞍馬則趙所引又在後矣)脱身簿尉中始與捶楚辭(韓愈)
(示判司卑不堪說未免捶楚塵埃間有鮑又云謂唐時參軍簿尉受杖非也今詳杜所言捶罪者也退之江)
(陵途中云栖栖法曺掾何處事卑陬何况新犴獄敲榜發姦偷北豈身受杖如漢諸署郎耶趙云適舉有道)
(科中第一封丘尉翰表用之故云漢紀張良曰脱間至軍矣路温舒云捶楚之下何求不得者也)借問
今何官觸熱向武威(前漢武威郡匈奴休屠王地武帝太初四年間趙云武威唐涼州)
(也今脱身一尉為翰見知而辟用雖熱行而不憚矣)答云一書記所愧國士知(陳琳)
(袁本初書記之士又阮瑀管書記之任賈誼傳豫子曰中行以衆人畜我我故衆人事之智伯以國士遇我我)
(故國士執之)人實不易知更須慎其儀(一作宜范雎傳侯嬴謂作陵君曰人固未)
(易知知人亦未易也趙云詩曰九十其儀)十年出幕府自可持旌麾(一作旗李廣傳)
(幕府省文書師古曰幕府者以車幕為儀車旅無常止故以帳幕言之廉頗李牧市□入幕府者是也)此
行既特逹足以慰所思(一云亦足以遠思曺趙云易乾卦體仁足以長人子建貴躬)
(四言威靈所加足以没齒)男兒功名遂亦在老大時(古樂府少壮不努力老大徒悲)
(傷也趙云男兒字起於剖竹視之時一男兒功名遂字老大功成名遂之摘文也)常恨結歡淺
各在天一涯(古詩相去萬餘里各在一天涯歡趙云左傳楚子使椒舉如晉曰君願結於二三)
(君)又如參與商慘慘中腸悲(蘇武詩昔為鴛與鴦今為參與辰王正長雜詩云王)
(事雖我老殊隔過參商陸士衡詩形聲參商乖音息曠不逹昭元年傳子産曰昔高辛氏有二子伯曰閼伯季)
(曰實沈居於曠林不相能也日尋干戈以相征討后帝不臧遷閼伯于商丘主辰商人是因故辰為商星遷實)
(沈于大夏主參唐人是因以服事夏商故參為晉星趙云揚子曰吾不觀參辰之相比也鮑照行路難朝悲慘)
(慘遂成滴阮籍詩□好結中腸)驚風吹(一作飄)鴻鵠不得相追隨(趙云離别之言)
(曺子建詩飛蓋相追隨)黃塵翳沙漠念子何當歸(前漢匃奴傳隔以山谷壅以沙)
(漠盧諶贈崔温詩北眺沙漠燕曺子建樂府少小去鄉邑揚聲沙漠垂蘇武欲展清商曲念子不能歸江淹詩)
(飲馬出城湪北望沙漠路陳湯傳匃奴不敢南鄉沙漠前書音義沙土也漠即今磧也趙云曺子建賦云大)
(風隠其回起揚黃塵之冥冥李陵歌曰徑萬里分渡沙漠鮑照北風凉行有云問君得行句當歸)邊城
有餘力早寄從軍詩(王仲宣詩從軍詩遐路討彼東西夷陸士衡樂府詩有從軍行苦哉)
(遠征人北戍長城阿警趙云史記士□曰邊城少寇而長陽賦永無邊城之曺子建白馬篇邊城多警急論)
(語行有餘力)
贈李白(趙新唐書曰白隠岷山後更客任城居徂徠山按任城屬濟州時白方在東都)
(將游梁宋而往也故公詩及之)
二年客東都所歴厭機巧(趙云周公居東二年東都今之西京也起於班蓋堅作兩)
(都賦名之曰東都故得承以為言也本華海賦云不悟所歴之近遠潘安仁悼亡望廬思其人入室想所歴詩)
(序其人機巧而江文通擬張綽詩胷中去機巧)野人對羶腥蔬食常不飽(論語先進)
(於禮樂野人也雖趙云語飯蔬食飲水今也每食不飽孟子蔬食菜羹未嘗不飽也)豈無青精
飯使我顔色好(梁書兩韓之孝友純深庾郭之形骸枯槁或橡飯菁羹惟口不及杜正謬謹按)
(先生青靈真人真語云霍山有道者鄧伯元受青精石飯之法内見五藏冥中夜書色如嬰孺又云故服鋌否)
(春草生此物易尋想數詣玄水之處逍遥也亦為青精也學林新編云按青菜為羹謂之菁羹字書菁羹菁)
(也書所謂菁茅禮所謂菁蒩即此物也詩蓋用道書中陶隠居登真訣其法即南燭草木浸未蒸飯暴乾其色)
(青如黶珠食之可以延年却老此子美所謂青精飯也神農本草木部有南燭枝葉久服輕身長年令人不飢)
(蓋顔色取汁炊飯名為鳥飯又名黑飯草在道書謂之南燭草木在本草謂之南燭枝葉實為一物也以菁羹)
(青精則誤甚矣)苦乏大藥資山林跡如掃(魏文游仙詩云與我一丸藥光耀有五色)
(中杜正謬丹書抱陽山人大藥證曰大大藥者須鍊沙永能取鉛裏金黃芽為根蒂水火鍊功深又曰鉛水)
(永水者出於一源化為白液結就堅冰此是真陽也為還丹之祖作大藥之基趙云四句通義離為兩端則)
(詩意不相接蓋詩人不以文害辭以青精石飯之法内見五藏色如嬰孺豈不謂之大藥乎而青精飯法其所)
(用之物如以南燭草木葉煑取汁漬青稻米炊之張君房云青稻米如豫章西山青米吳越青龍稻草是也此)
(亦費尋討不亦謂之大藥資乎)李侯金閨彦脱身事幽討(江文通别賦金閨之諸彦)
(蘭臺之羣英注云金馬門也謝玄暉尚書省詩既通金閨籍鮑云白嘗供奉翰林故云本傳白自知不為親)
(近所容求還山帝賜金帶放還脱身字見上注)亦有梁宋遊(任彦升令云客遊梁朝則聲華籍甚)
(顔延年北使洛塗出梁宋郊與鮑云白時得還與公同在洛將適梁末也後在梁亦公同遊故遺懷詩云昔)
(我遊關中惟梁孝王都憶與高李軰論交入酒壚趙云梁謂汴州今之東京宋謂宋州今之南京)方期
拾瑶草(江淹香壚峯詩瑶草正翕赩玉樹信青葱賦又曹植詩徒倚拾瑶草杜補遺江文通别惜)
(瑶草之徙芳李善注高唐賦序云我帝之季女名曰瑶姬未行而亡封于巫山之臺精神為草實曰靈芝又李)
(注瑶草正翕赩曰瑶草玉芝也山海經曰姑瑶之山帝女死焉名曰女尸化為瑶草其葉胥成其華黃其實如)
(兔絲服之者媚于人)
遊龍門奉先寺(龍門在西京河南縣地志曰闕塞山一名伊闕而俗名龍門耳)
(奉先寺則公後又有近體詩云氣色皇都近金銀佛寺開也)
已從招提遊更宿招提境(後魏太武帝始光元年創立伽藍為招提之號杜補遺)
(釋氏要覽載釋名曰寺嗣也謂治事者相嗣續於内故天子有九寺焉後漢明帝永平十年丁卯佛法初至有)
(印士二僧摩騰法藍以白馬䭾經像屇洛陽勑於鴻臚寺安置二十一年戊辰勑於雍門外别建寺以白馬為)
(名謂僧居為寺自此始又增輝記云招提寺梵言招鬭提奢唐言四方僧物後人傳寫之誤以拓為招又省去)
(鬭奢二字止稱招提即今十方住持寺院是也佛寺謂之招提蓋天竺國之語如&KR3675;槃經云造僧招提則生不)
(動國孟浩然詩清夜宿招提)隂壑生虛籟月林散清影(謝莊月賦聲林虛籟淪也)
(滅波梁昭明太子鍾山解講瞰出巖隠光月落林餘影)天闕象緯逼雲卧衣裳冷
(薜云山謙之丹陽記曰太興中議者皆言漢司徒許彧墓闕可徒之王荗弘弗欲南望牛頭山兩峯曰天闕也)
(豈煩改作記黃氏多識銀云此寺今在西洛之龍門按韋述東都云龍門號雙闕以與大内對峙若天闕焉)
(方知老杜用天闕蓋指龍門也妄改為天闚荆公又改為天□皆非杜正謬天闕龍門也子美詩注云龍門)
(在洛陽之南蓋伊闕也遙望雙對峙如門而其詩有金銀佛寺開之句則奉先寺也洛陽記曰闕塞山在河南)
(縣左傳晉趙鞅納王使汝寬守闕塞伏虔謂南山伊闕是也杜預注云洛西南闕口也俗名龍門是山谷云王)
(介甫謂當作天□蓋對雲卧為新切耳鮑明遠樂府升天行風衾委松宿雲卧恣天行蔡正異云世傳古本)
(作天闚今從之莊子以管闚天正用此字管趙云惟蔡伯云云古作天闚極是惜乎知引莊子以闚天而已)
(所以又起或者之疑莊子也至人者上闕青天下潛黃淵後漢郅惲傳曰非闚天者不可與圖遠若引此不亦)
(明乎孟浩然雲卧晝不起)欲覺聞晨鐘令人發深省
望嶽(趙曰嶽一作岳甫詩集有三望嶽東嶽一名岱宗故曰岱宗夫何如其三南嶽故曰)
(南岳配朱鳥其三乃望西岳故曰西岳崚嶒聳處尊)
岱宗夫如何齊魯青未了(書岳宗泰山為四岳所宗風俗通云泰山山之尊者一曰)
(岱宗岱始也宗長也萬物之始陰陽交代為五岳之長趙云言其山之長大東岳謂之岱宗書云東廵狩至)
(于岱宗是也)造化鍾神秀隂陽割昏曉(晉孫興公遊天台賦序云天台者蓋山岳)
(之神秀也陳書虎丘山者吳之神秀山趙云曹毗對儒篇云大人逹觀任化昏曉上司言其之靈異如劉禹)
(錫言九華山為造化一尤物也下句又言其山之長大如史記言崐崘日月所相避隠為光明也)盪胷
生曾雲(公羊曰觸石而出膚寸而合不崇朝而徧天下者泰山之雲也張衡南都賦淯水盪其胷趙)
(云陸機又賦有曾雲之峻曾積也曾積之雲其潤尤多可以盪滌人胷以言山之高)决眥入歸鳥
(子虚賦中必决眥子薛云子虚賦稱射藝之妙所中者必决裂其目眥也美望岳以言觀覽之遠攄决其目)
(力入飛鳥之羣與弓射無相干明矣趙云屈原思美人云因歸鳥而致辭)會當凌絶頂一
覽衆山小(孟子曰孔子登東山而小魯登泰山而小天下揚子升東岳而知衆山之迤邐也漢官儀)
(及泰山盤道屈曲上凡五十餘盤經小天門大天門如從穴中視天窗也趙云沈休文早發定山詩云絶頂)
(復孤圓劉義慶世說載云江左地促不如中國若使阡陌滌暢則一覽而暢)
陪李北海宴歷下亭(公自注云時邑人寋處士等坐北海漢中壽縣也)
(齊置北海唐屬青州李北海李邕也)
東藩駐皂蓋(後漢志中二千石皆皂蓋趙云上林賦齊列為東藩)北渚為清河(陸士)
(衡詩永嘆遵北渚都趙云屈原湘夫人云帝子降兮北渚其後張平子南賦云亂北渚兮揭南涯清河則指)
(言濟河河謂之清濟故也燕王曰昔吾聞齊有清濟濁河以為固是已)海右此亭古濟南
名士多(書曰濟南伏生宜趙云海在東而州在西則謂之海右矣濟南則指齊州)雲山已
發興玉佩仍當歌(魏武帝短歌行對酒當歌生幾何薜云左傳吳申叔乞粮於公孫)
(有山氏曰佩玉蘂兮余無繫之詩趙云鮑照有□中秋散云臨歌不知調發興誰與歡瓊琚玉佩魏武帝短)
(歌行云對酒當歌師楚辭玉佩兮陸離離)脩竹不受暑交流空湧波(東京賦脩竹冬)
(青隂池幽流流趙云楚詞㛹娟之脩竹曹大家東征賦望河洛之交鮑照詩不受外嫌猜魏文帝浮海賦曰)
(驚風泛海波駭其後左太冲蜀都賦云沛若濛汜之湧波)藴真愜所遇落日將如何
(謝靈運登孤嶼賦表靈物□賞藴真誰為傳江淹詩悠悠藴真趣下言落日則惜其景之幽真而酒筵將散也)
貴賤俱物役從公難重過(趙易云貴賤在天文選有牽以物役詩從公于邁左傳繾)
(綣從公此兩句非特言邕當之官而各别人見公之不趨貴以為誇矣彼淺大夫者冀宵燭之末光分玉斝之)
(餘瀝而不知恥與公有間哉)
登歷下古城員外新亭北海太守李邕作(李傳云李)
(邕天寶初為汲郡北海二大守時李之芳自尚書郎出齊州司馬作此亭歷下齊州春秋)
(戰國並屬齊秦屬齊郡漢韓信伐齊至瀝下即其地文帝分置濟南景帝改為濟南郡宋)
(後周同隋初郡廢煬帝初置齊州大唐復為齊州或為臨溜郡復改為濟南郡)
吾宗固神秀(謝宣遠答靈運詩華宗誕吾秀之子紹前胤公有譜系自言李杜同出故言吾宗也)
(守薛云按此亭乃李之芳所搆詩乃北海太李邕爲之芳作注言李杜同出其誤甚矣)體物寫謀
長(陸士衡文賦體物而瀏湸潘岳西征賦摹寫舊豐制造新邑趙云書爾乃不謀長)形制開古
跡(趙云舊有此亭而之芳新之杜云所謂海右此亭是也)曾冰延樂方(趙云曾字音層與曾)
(雲之曾同謝靈運苦寒行曰峩峩曾水食樂方猶言樂土)太山雄地里巨壑𦕈雲莊
(陳江揔鍾銘舟移巨壑廣趙云上句言東岳之大于地里為雄下句言東海之視雲路可眇小之列子曰渤)
(海之東不知幾億萬里有大壑焉則海可言壑矣北齊祖孝徵望海詩曰登高臨巨壑雲莊大路也雲路至闊)
(大者而海猶眇小者)高興泊煩促(張荗先答何邵詩煩促每有餘)永懷清典常(詩維)
(以不永懷易既有典常)含弘知四大(易卦含弘光大品物咸亨老子域中有四大)出入
見三光(日月星為三光亦謂之三辰又前郊祀志三光天文也)負郭喜粳稻(左太冲蜀)
(都賦粳稻漢漠頃新添蘇秦曰使我有洛湯負郭田二安能佩六國相印乎)安能謌吉祥(莊子)
(吉祥止止新田莊子安時處順哀樂不能入也法趙云邕詩雖一兩字多有出處似同杜公法門而句類皆)
(枯瘠僻澁然公集中錄首唱之人無幾而公令錄邕此詩於集豈亦取其同法門邪)
同前(公自注亭對鵲湖和趙云李北海唱之於前而公之於後)
新亭結構罷(左太冲招隠詩巖穴無結構何平叔景福殿賦結構則修梁彩制趙云孟浩然詩)
(結構竟不淺又云結構依空林)隠見清湖隂(謝惠連西陵遇風詩分袂澄湖隂注水南曰隂趙)
(云言春明異候也梁簡文帝桃子花詩曰斜光隠見風還影合離)跡籍臺觀舊(趙云亭之形跡)
(憑籍臺觀之舊製籍字言圓籍所載舊有臺觀之跡於義皆通)氣溟海岳深(趙云言東海太山之)
(氣相與接也此句乃接巫峽通雪山之法)圓荷想自昔遺堞感至今(遺堞城堞也趙)
(云指物感慨蓋詩人之興)芳宴此時俱哀絲千古心(杜甫遺哀絲琴也記曰絲聲哀)
(哀以立廉廉以立志君子聽琴瑟之聲則思志義之臣又枚叔七發曰龍門之桐高百尺而無枝使班爾斫斬)
(以為琴野繭之絲以為絃孤子之鈎以為隠九寡之珥以為釣師堂操張伯牙為之歌此亦天下之至悲也子)
(能疆起而聽之乎注㢩音的鉤珥皆寶也隠㢩皆琴上飾取孤子寶婦之寶而用之欲其聲悲哀哀九寡九度)
(寡也琴錄曰琴曲有蔡氏五弄雙鳳離鸞歸鳳遠送長清短清幽蘭白雪風入松鳥夜啼楚明光石上流泉)
主稱壽尊客(曹子建詩主稱千金壽賓奉萬年酬趙云記曰尊客之前不叱狗)筵秩宴
北林(詩賓之筵左右秩秩用趙云詩云鬱彼北林是因所宴實在北林故借也然上有芳宴字今又有)
(宴字公應不緊重必誤也)不阻蓬蓽興(傳長虞酬何邵歸身蓬蓽廬蓽荆織門也禮蓽門圭竇)
(趙云蓽官韻注云藩落也謂亭處幽遠故有篷蓽之興)得兼梁甫吟(陸士衡詩齊僮梁甫吟諸)
(葛亮躬耕隴畆好為梁甫吟盛弘之荆州記鄧城西七里有獨樂山諸葛亮常登此山作梁父吟杜乃補遺孔)
(明梁甫吟傳所載故世莫得而聞聞唯高齊錄載之又二桃事出宴子春秋人亦罕見故并錄云步出齊城門)
(遥望蕩隂里里中有三寶纍纍正相似問是誰家墳田疆古冶氏力可排南山文能絶地紀一朝被讒言一桃)
(殺三士誰能為此謀相國齊晏子李太白梁甫吟亦云力排南山三壮士齊相殺之費二桃蓋此謂也晏子春)
(秋曰景公畜士公孫接田開疆古冶子三人見晏子不起晏子見公請去之乃餽之二桃令三字計功而食公)
(孫接曰接一博持稍再搏乳虎若接之功可以食桃而毋與人同矣援桃而起田間疆曰吾杖兵却三軍者再)
(若開疆之功可以食桃而母與人同矣援桃而起古冶子曰吾嘗從軍濟河黿銜左驂以入砥柱之一流若少)
(不能游潛行逆流百步順流九重淂黿而殺之操馬尾右挈黿頭鶻躍而出□若冶之功可以食桃而毋與人)
(同矣二子恥之不逮而自殺冶亦自殺云黃魯直言觀此詩乃小曹公專公殺楊修孔融荀彧武侯躬耕壠)
(畆好為梁甫吟不知來意所指豈能作此詩時為究歌之故云耳乎)
玄都壇歌寄元逸人(趙云以公詩語考之云獨在隂崖白茅屋又云屋前)
(大古元都壇則壇在子午谷矣又謂之太古玄都壇則唐以前不知何年有之本朝宋敏)
(求長安志編集為最詳於子午谷外又載子午鎮子午關子午水而并不載谷中所有古)
(跡名稱故壇無可考)
故人昔隠東蒙峯已佩含景蒼精龍(語夫顓臾者先王以為東蒙主以蒙)
(山在東故曰東蒙地理志泰山蒙隂縣精趙云故人字祖出史記范睢傳戀戀有故人之意蒼龍劍也春秋)
(繁露曰劍佩於左蒼龍之象上著含景字則後漢士孫瑞劍銘有云從革庚辛含景吐商其佩之又以楚詞劉)
(向九嘆之怨思篇佩蒼龍之蚴虬兮帶隠虹之逶迤亦挨傍用三字或曰蒼精龍應是符籙名蓋道家有蒼龍)
(精東方甲乙木赤鳳髓南方丙丁火謝玄暉詩含景望芳菲亦借用含景字)故人今居子午
谷獨在(一作並)隂崖結(一作白)茅屋(王莽傳莽以皇后有子孫瑞通子午道從杜陵)
(直絶南山徑漢中師古曰今京城直南山有梁溪梁漢道名子午谷杜補遺孝順紀罷子午道通褒斜路注)
(子午道平常時王莽通之三秦記曰子午長安正南山名秦嶺谷一名礬川褒斜漢中谷名南谷名褒北谷名)
(斜首尾七百里趙云馬季常長笛賦生終南之隂崖晉潘安西往賦云眺華岳之隂崖鮑照詩有結茅野中宿)
屋前太古玄都壇青石漠漠常風寒(趙云前漢藝文志有云太古以來漠)
(漠者冥茫之貌選有云粳稻漠漠)子規夜啼山竹裂王母畫下雲旗翻
(離騷載雲旗之逶迤云杜正謬云王母鳥名也以對子規段成式酉陽雜爼齊郡函山有鳥足青觜亦黃索)
(翼綘顙名王母使者王椿齡齊人也子嘗質之云其毛色如成式所載其尾五色長二三尺許飛則翩翩正如)
(旗状雲趙云子規啼而竹裂言啼之苦也漢書云南山之竹旗者神仙之儀衛也離騷去載雲旗之逶迤杜)
(詩以元逸人為王母使者豈可獨用王母字而當之且既專出於齊地今元逸人在長安子午谷安得有是鳥)
(詩以元遺人為仙者王母降之有是理乎何必泥以鳥名公於昔游言華蓋君之洞宫有曰王喬下天壇亦以)
(仙家事仿像其如此)知君此計誠長往芝草琅玕日應長(後漢逸民論長)
(往之軌未殊庾肩吾蜘蛛玩芝草芝葉正玲瓏十洲記鍾山在北海之子地仙家數十萬耕田種芝芝課計頃)
(畝本草青琅玕生蜀郡平澤縣業注云琅玕有數種是琉璃之類火齊寶也琅玕五色具以青者入藥為勝出)
(嶲州以西鳥白戀中及於闐國靈異兼圖載琅玕青色生海中云海底以網掛得之初出水紅色久而青黑枝)
(柯似珊瑚而上有孔竅如蟲蛀擊之有金石之聲乃與珊瑚相類禹貢雍州厥貢璆琳琅琅爾雅云西北之美)
(者有崑崙墟之璆琳琅玕孔安國郭璞皆以為石之似珠者而山海經云崑崙山有琅玕是石之美者明瑩若)
(珠色色而其状森植耳異趙云芝草仙藥也琅玕寶叢也言靈之地當有之)鐡鏁高垂不可
攀致身福地何蕭爽(三秦記云終南太一山左右三十里内名福地西有石室靈芝魏都)
(賦玄雲舒蜺以高垂竇趙云鐡鏁高垂詩人亦逆科其如此如綿州彰明縣耑山有二鐵鏁垂於山際傳云)
(竇氏兄弟鍊丹山上初以鐵鏁架橋渡而往既至則斷之以絶往來其後兄弟三人白日登仙去又乾州猜山)
(女仙張麗英昇仙之地有鐵鏁下垂然則詩人逆料元逸人之長往亦然然乎劉孝綽詩高枝不可攀王□新)
(詠於此謂之福地按長安志引關中記云終南太一左右三十里内名福地既言有長往之計則所往之處乃)
(福地也終南太一正與子午谷玄都壇相屬矣舊注所引語是但誤指為三泰記耳)
今夕行
今夕何夕歲云徂(唐詩綢繆云今夕何夕見此艮人韋孟諷諫詩歲云其徂年其逮耉)更
長燭明不可孤(宋玉招兔娱酒不廢沉日夜蘭膏明燭華鐙錯趙云孤乃孤員之孤李陵書)
(陵雖孤恩漢亦負德是也)咸陽客舍一事無(趙云梁吳筠詩君不見長安客舍門)相與
博塞(一云賭博)為歡娛(說文曰博局戲六著十二其古者鳥曹作博尹學曰博盡關塞之宜得周)
(通之路說范曰塞行棋相塞謂之塞也管子曰秋行五政一曰秋禁博塞也莊子問穀奚事博塞以游趙云)
(陸德明注莊子引吾丘壽王政一曰秋禁詔謂博塞也)馮凌大呌呼五白袒跣不
肯成梟盧(一作牟招䰟曰菎蔽象棋有六博分曺並進道相迫成梟而牟呼五白晉制犀□費白日)
(宋劉毅於東府聚樗蒲大都餘人並黑犢以還唯劉裕及毅次擲雉大喜奏衣繞床叶謂同坐曰非不能盧不)
(事此耳裕惡之因役五木久之曰老兄試為卿荅既而四方俱黑其一字轉躍未定裕厲聲喝之即成盧毅意)
(殊不快也梟勝也倍勝為牟五白博齒也木趙云楚詞招䰟有成梟而牟呼五白其注云五白五也梟勝也)
(盧勝之名也韓非子載匡倩對齊宣王之語曰博者貴梟劉毅與劉裕樗蒲裕厲聲叱五木即成盧又慕容寳)
(與韓黃李根等樗蒲寶危坐誓之曰世言樗蒲有神若冨貴可得頻得三盧於是三擲盡盧世說袁彦道代桓)
(温彦道曰卿但大唤必作采於是呼袒擲必盧雉二人齊呌敵家頃刻失散百萬)英雄有時亦
如此邂逅豈即非良圖(趙云如劉裕劉毅慕容寶等皆一世英雄如此蒲博則今夕邂)
(逅相遇未必非良圖所謂良圖則劉裕以卜成事寶以卜冨貴也良圖敢不良圖也)君莫笑劉毅
從來布衣願家無儋石輸百萬(南史載桓玄聞劉毅起兵曰毅家無儋石之儲)
(樗蒲之擲百萬共舉大事何謂無成前漢蒯通傳守儋石之儲者闕卿相之位應邵曰齊人名小甕為儋石受)
(斛師古曰儋石濫及或曰儋者一人之所負儋也杜補遺明帝紀家靡儋石之儲注前漢音義曰儋丁濫反言)
(一石之儲方言作儋云齊東海岱之間謂之儋郭璞云所謂家無儋石之儲者也埤蒼曰大□也或作甔丁甘)
(切新□魏書華歆清貧家無儋石之儲)
貧交行(趙云後漢書云貧賤之交不可忘)
翻手作雲覆手雨紛紛輕薄何須數(沈休文詩洛陽繁華子長安輕薄兒)
(梁簡文詩詩輕薄出三河江淹詩子衿怨勿往谷風誚輕薄阮籍平生少年時輕薄好絃歌趙云前漢陸賈)
(謂尉佗曰越殺王䧏漢如反覆手耳又晉劉牢之曰豈不知今日取豆元如反覆手耳嚴助傳越人愚戇輕薄)
(光武語劉嘉長安輕薄兒誤之)君不見管鮑貧時交此道今人棄如土
(史管仲少時與鮑叔牙游鮑叔終善遇之管仲曰吾始困嘗與鮑叔賈分利每多自與鮑叔不以我為貪知我)
(貧也吾嘗與鮑叔謀事而更窮困鮑叔不以我為愚知時有利不利也吾嘗三仕三見逐於君鮑叔不以我為)
(不肖知我不遇時吾嘗三戰三走鮑叔不以我為退却知我有老母也公子糾敗召忽死之吾幽囚受辱鮑叔)
(不以我為無恥知我不羞小節而恥功名不顯于天下也生我者父母知我者鮑子也鮑子既退管仲以身下)
(之不多管仲之賢而多鮑叔能知人雨趙云緩急人所有而以有濟無交友之道也雲固為矣天油然作雲)
(而後沛然下雨雲有渰以凄凄而後興雨祈祈則雨之所濟者久雲氣不待族而雨則雨之所濟者微今一翻)
(一覆手之間而雲遂欲為雨而俄頃尠少可知所為不亦輕薄乎管仲與鮑叔賈而獨多分財利鮑叔勿爭則)
(悠久每每如此豈翻覆手之間為片言遇雨之霑丐也翻手作雲覆手雨介父集句詩用對當面論心背面笑)
(竊嘗喜其工也朱博謂議曹曰且持此道歸堯舜君出為陳說之韓柳卿答内兄詩此道今已微)
兵車行(春秋有兵車之會語不以兵車管仲之力也王深父云此詩蓋託於漢以刺)
(玄宗)
車轔轔馬蕭蕭(秦國風有車轔轔車聲也列女傳衛靈公與夫人夜坐聞車聲轔轔至闕而止)
(夫人曰此蘧伯玉也車攻詩蕭蕭馬鳴)行人弓箭各在腰耶娘妻子走相
送塵埃不見咸陽橋(趙云此詩直道其事氣質類古樂府故多使俗語如耶娘字俗書作)
(爺娘而此詩用耶娘字蓋木䔵歌有不聞耶娘唤女聲黃魯直䟦木蘭歌後云杜子美兵車行引此詩推耶娘)
(字所出以知古人用字其與俗書不同皆有所本)牽衣頓足攔道哭(趙云前漢楊惲報孫)
(會宗書頓足起舞)哭聲直上千雲霄(孔德璋干青霄而直上蜀都賦干青霄而秀出出)
道旁過者問行人行人但云點行頻或從十五北防河
便至四十西營田去時里正與裹頭(里正一里之長)歸來頭白
還戍邊(鮑明遠東武云少壮辭家去窮老還入門光武書曰每一發兵頭須為白)邊庭流血
成海水(後漢卧鼓邊庭主父傴傳古之人君一怒必伏屍流血書血流漂杵揚子川谷流人之血賈誼)
(過秦論伏屍百萬流血漂鹵趙云選詩有羽檄起邊亭烽火列邊亭)武皇開邊意未已(嚴助)
(傳武帝好征伐四夷開置邊郡文選云選將開邊班固曰武帝廣開三邊)君不聞漢家山東
二百州千村萬落生荆把(通典周文帝西魏計州二百十有一處文帝改州為郡凡)
(郡百九唐天寶初改州為郡刺史為太守大凡郡府三百二十有八老子師之所處荆棘生焉大軍之後必有)
(凶年選阮嗣宗詩堂上生荆蔡琰詩城郭為山林林庭宇生荆艾王粲從軍城郭生榛棘趙云山東者太行)
(山之東也漢史所謂山東出相杜牧謂山東王不得不王昔言山東即古之晉地今之河北也今言山東則謂)
(太山之東乃古之齊地今之京東道路也坡詩於飛上黨天下脊之下云削成山東二百郡乃言河北矣引通)
(典置天下州郡誤矣)縱有健婦把鋤犁禾生隴畆無東西(趙云古詩隴西)
(行健婦持門戶勝一大丈夫王仲宣從軍詩不能效沮溺相隨把鋤犁)况復秦兵耐苦戰
被驅不異犬與鷄(又記秦人勇於攻戰漢趙充國傳土地寒苦漢馬不能冬屯兵在武威張)
(掖酒泉萬騎以上皆大羸瘦師古云能讀曰耐)長者雖有問役夫敢伸恨(文元年傳)
(江芊怒曰呼役夫賤下者之稱孟子徐行後長者)且如今年冬未休關(一作隴)西
卒(一云役夫心益憤如今縱得休休而隴西卒)縣官急索租(霍光傳縣官天子也宣和六王)
(傳不敢指斥天子故謂之縣官嚴助傳租税之收足以給乘與之御前志衣食所給縣官)租税從何
出信知生男惡反是生女好生女猶是嫁比鄰生男埋
没隨百草(王粲詩萬里猶比隣又趙云比鄰乃曹子建詩舊引為王粲誤矣陳琳云生男慎莫舉)
(生女哺用脯杜公以役夫之苦故云生男惡白居易以楊妃恩寵之隆則曰遂令天下父母心不重生男重生)
(女詩人興致各有所主史記衛皇后傳生男無喜生女無怨前漢孫寶傳祭竈請比隣)君不見青
海頭(哥舒翰傳築神威將軍青海止吐蕃至攻破之功趙云時有事於吐蕃乃青海之地哥舒翰所立)
(之處也)古來白骨無人收(蔡文姬詩白骨不知誰縱横莫覆蓋王粲詩白骨平原滿趙)
(云公言古來者蓋託之以興也左傳吾收爾骨焉)新鬼煩冤舊鬼哭天隂雨濕
聲(一作悲)啾啾(文二年傳吾見新鬼大故鬼小王元長策秀才云肺石少不冤之民棘林多夜哭之)
(鬼九歌云猿啾啾兮狖夜鳴劉安蟪蛄兮啾啾啾哭杜云陳寵廣漢為太守先是洛陽城南每隂雨常有聲)
(寵聞之疑其故使文按行問還言世亂時此地多死亡者而骸骨不得葬寵盡收葬之自是哭聲遂絶趙云)
(閑居賦管啾啾而並吹)
高都護騘馬行(前漢鄭吉為衛司馬使護鄯善以西南道吉既破車師䧏日逐)
(以西南道吉并護車師以西北道故號都護都護之置自吉始焉師古曰都護南北二道)
(故謂之都都猶大也唐安西郡東至焉蓍鎮去交河郡七百里南隣吐蕃西連疏勒去葱)
(嶺七百里北拒突厥貞觀初置安安西都護府於西州顯慶中移龜兹城)
安西都護胡青騘聲價歘然來向東(顔延年赭置馬賦聲價隆振又曰歘)
(聳躍以鴻驚漢樂志太初四年獲宛馬歌曰天馬來歷無草徑千里循東道注馬從西而來東也趙云鄰音)
(許勿反有所吹起皃左太冲曰何為歘來遊也言自西來東若吹而來也)此馬臨陣久無敵
與人一心成大功(趙云顔延年賦婉柔心而待御慶鄭諫晉侯曰古者大事必乘其産生其)
(水土而知人心今乘異産將與人易)功成惠養隨所致飄飄(一作颻颻)遠自流
沙至(顔延年賦願終惠養蔭本□兮天馬歌天馬徠從西極涉流沙九夷服)雄姿未受伏
櫪恩(顔延年弭雄姿以奉引傳玄鷹賦雄資邀代逸氣横生魏武樂府曰老驥伏櫪志在千里梁元帝謝)
(馬啟矧伊伏櫪彌結懷恩)猛氣猶思戰場利(傳玄鷹賦六離猛氣又隋魏彦深賦資五方之)
(猛氣)腕促蹄高如踣鐡交河幾蹴曾冰裂(唐安西去交河郡七百里顔延)
(年賦經玄蹄而雹散歴素支而冰裂神異經蹄之如汗腕可握趙云曾音層是冰之名東方朔神記曰北方)
(有曾水萬里厚百丈有鼷鼠在冰下焉謝靈運苦寒行曰峩峩曾冰食紛紛霰雪落今公言交河西邊之地有)
(曾積之冰馬幾度蹴踏之而破裂舊注却引顔賦非是在馬使蹴字出宋書何偃對劉瑀何不著鞭使致千里)
(之間曰一蹴青雲何至與驁馬爭路此所謂公詩無一字無來處矣)五花散作雲滿身(趙云)
(言馬之貴公又曰箇箇所謂文是也)萬里方看汗流血(天馬歌體客與弓逝萬里又曰霑赤)
(汗未流赭顔延年賦曰膺門沫赭汗溝走血應劭曰大宛馬汗血霑濡也戰國策曰汗交流趙云周穆王傳驊)
(騮騄耳日馳三萬里)長安壮兒不敢騎走過掣電傾城知(沈休文詩曰長)
(安輕薄兒晉傅玄詩童女掣電策童兒挽雷車李延年詩一顧傾人城趙云上句以善高都護之能能騎也)
(下句言馬之行如電舉國皆知舊引傅玄詩非是)青絲絡頭為君老何由却出
横門道(梁簡文帝紫騮馬詩青絲縣玉絲之餙以老不絲鞚莊子穿中鼻絡馬首趙云鮑照詩騘馬)
(金絡頭也馬展效在於臺戰列雖被青絲之飾以老不若出横門以致功也此與前所謂猶思戰場利之意相)
(為終始漢宮殿名曰長安有横門又成帝紀注三輔黃圖云横門北面西頭第一門横音光具字從木非縱横)
(之横也)
天育驃騎歌(天育馬廐名驃□名匹召切馬白黃色也)
吾聞天子之馬走千里今之畫圖無乃是(荀子騏驥一日千里漢文)
(帝却千里馬神異經曰西南大宛有良馬日行千里至日中而汗出趙云上穆天子傳天子之馬走)
(千里勝人猛獸蓋所謂八駿者是也今張景順畫圖無乃是穆天子之馬乎)是何意態雄且
傑駿尾蕭梢朔風起(選詩朔風動秋草邊馬有歸心載趙作騣尾以舊本非是神異經)
(大宛馬鬛至㞑尾委於地則騣尾之長者蕭稍摇動可起朔風言朔風最慘烈者舊注非是是)毛為綠
縹兩耳黃眼有紫熖䨇瞳方(縹普沼反青黃色也史驥垂兩耳秦本紀周穆王得)
(騄耳之駟相馬經曰馬眼欲紫豔光口中欲赤色顔延年賦䨇瞳夾鏡兩權協月杜補遺李善注赭白馬賦)
(云相馬經曰目成人者行千里注成人哉謂視童子中人頭足皆見言目中清明如鏡或云兩目間夾旋毛為)
(鏡)矯矯龍性合變化(嵩高詩四牡矯矯顔延年賦龍性誰能馴)卓立天骨森
開張(趙云蔡云作庾侯碑曰英風發於天骨袁彦伯作三國名臣贊其言崔生曰天骨疎朗本言人而今)
(借用耳)伊昔太僕張景順監(一作考)牧收駒閱(一云考牧攻駒)清峻
(周穆王置太僕正以伯同為之掌輿焉磨龍朔二年改太僕為司馭咸亨初復舊光宅年改為司僕神龍初復)
(舊天下監牧置入使五十六監唐兵志監牧所以蓄馬也領以太僕初用太僕少卿張萬歲字景順領羣牧自)
(貞觀至麟德四十年馬六十萬六千置八方岐幽幽涇寕間地廣千里廐牧令諸牧牧馬四歲游牝五歲責課)
(一百匹每年課駒六十其二十歲以上不在課限趙云太僕官名唐兵志云監牧之制其官領以太僕今公詩)
(所謂太僕張景順自是開元時太僕姓張名景順者也舊注便差操作張萬歲字景順誤學者矣萬歲為太僕)
(自是貞觀時人今按張說作開元十三年隴右監牧頌德之碑序云元年牧馬二十四萬匹十三年乃四十三)
(萬匹上顧謂太僕少卿兼秦州都督監牧都副使張景順曰吾馬幾何其蓄育卿之力也對曰帝之力也仲之)
(□也臣何力之有其頌曰有霍公之掌政擇張氏之舊令霍公王毛仲也張氏景仲也考牧攻駒一本作監牧)
(攻駒非是馬亦貴清潔峭峻若俗馬多由非所謂清峻矣)遂令大奴手天育别養驥
子憐神俊(宋顔延年天馬状曰降靈驥子九方文選梁元帝荅齊國驤馬書曰價匹龍媒聲齊驥子)
(周王褒謝賚馬有啟曰古時伯樂偏愛權竒晉時桑門時求神後世說支遁常養數馬曰或言道人亦畜馬曰貧)
(道重其神駿耳唐趙云大奴王毛仲也毛仲高麗人父坐事没為官奴兵志云毛仲領内外閑廐所謂天育)
(必廐名矣大奴之稱公直犯毛仲之所諱而言蓋亦欲因詩而著為史矣亦猶言李輔國而曰關中小兒壤紀)
(綱謂其以閹奴為閑廐小兒故也)當時四十萬匹馬張公歎其材盡下
(通典貞觀初僅有牝牡三千匹從赤岸澤徙之隴右十五十始令太僕卿句當羣牧至麟德四十年間馬至七)
(十萬六千匹置八使領九監跨蘭渭秦原四州之地猶為隘狹更析八監布於河西其時天下以一縑易一馬)
(儀鳳三年少卿李思文檢校隴右諸牧監方稱使爾後或戎狄外侵牧園乖散泊乎垂拱潛耗大半開元初牧)
(馬二十四萬匹十三年加至四十五萬匹莊子云臣之子皆不才也趙云材下字蕭望之云身材下不任職)
(趙充國云材下犬馬盡衰雖皆在人言之馬亦可用舊引是三才之才非也)故獨寫真傳世
人見之座右久更新(趙云崔子玉有座右銘)多年物化空形影鳴
呼健步無由騁(趙云莊子曰此之謂物化)如今豈無腰褭與驊騮時
無王良伯樂死即休(魯國黃伯仁為龍馬頌曰踰騕褭之體勢逸飛兔之高蹤兼驥錄之)
(美質逮驊騮之足雙秦本記造父以善御幸於周穆王得驥温驪騮騄耳之駟西廵狩樂而㤀歸郭璞曰色如)
(華而赤今名馬驃赤者為□騮騮馬赤色徐廣曰赤馬黑毛曰騮戰國策曰汗明見春申君曰大驥之齒長服)
(鹽車而上太行灑汗洒地白汗交流中坂遷延負轅不能上伯樂遭之下車舉而哭之解綾衣以羃之驥於是)
(俛而噴仰見伯樂之如己也漢書音義腰裊者神馬也赤喙黑身與飛兔同以明君有德則至也又出瑞應圖)
(薦禰衡表云飛兔腰褭絶足奔放良樂之所急也馬趙云韓退之有言曰世有伯樂然後有千里馬千里常)
(有而伯樂不常有此乃豈無腰褭驊騮而時無良樂之謂公因題盡己死之驃故起末句死即休之意亦猶人)
(抱出羣之材而不遇知己以死為可嗟矣)
白絲行
繰絲須長不須白越羅蜀錦金粟尺(禮記夫人繅三盆手魏文帝詔羣臣)
(曰前後每得蜀錦殊不相以之趙云須長不須白以絲為羅與錦則有五色之章焉且金之為舞衣則須長以)
(足用不必白而後受綵也越羅蜀錦天下之竒紋也金粟尺言邊服尺度之足也尺以金粟飾之富貴家之物)
(也何遜詩云金粟□搔頭)象牀玉手亂殷紅萬草千花動凝碧(孟嘗君至)
(楚獻象牀直千金公孫成諫令勿受乃止凡趙云此兩句是對而讀者弗覺也亂殷紅動凝碧對文士可到)
(至用象牀玉手對萬草千花不以數對數非大手段莫能也殷音烏閑切韵書云黑色殷也左傳曰左輪朱殷)
(殷紅必是錦羅之色下言裁舞衣以殷紅羅錦為之必天下有隨時梁之語則殷紅豈當時之名耶皇太子變)
(童篇玉手乍攀花何子朗古意新花映玉手越羅蜀錦其積在象牀之多玉手擇取則殷紅之叚相亂矣萬草)
(千花則言羅錦上之繁文也李暇古怨詩碧玉上宫妓其積在象牀當時禁苑有疑碧池一曰臨碧池池四旁)
(必多花草今言動羅錦上之花草如動凝碧池焉)已悲素質隨時染(一作改)裂下
鳴機色相射(漢紀童子魏照謂郭泰曰欲以素質之質附近朱藍墨子悲絲謂其可以黃可以黑)
(古詩纖纖擢素手扎扎弄機杼照趙云素絲之染則織為羅錦故曰顔色相射鮑繰絲後為機)美人
細意熨貼平裁縫滅盡針線跡(趙云盧思道擣衣詩閏裏裁縫須及平喬知道)
(從軍行云曲房理針線平砧擣交練戰國策蘇秦曰多割楚以滅跡)春天衣著為君舞蛺
蝶飛來黃鸝語(趙云鮑照白紵絲歌云催絃急管君舞蛺蝶以况舞之輕黃鸝以况歌之好矣)
落絮遊絲亦有情隨風照日宜(趙作同)輕舉(前漢郊祀志遥興輕舉)
(趙云曹子建七啟長䄂隨風庾肩吾曰桃紅柳䋈白照日復隨風薛德音悼亡云靈梁纔照日銀燭已隨風陸)
(士衡前紱聲歌云輕舉乘紫霞宜輕舉作同輕舉蓋䋈絲之有情人若同美人之舞也)香汗清塵
汙顔色(一作香汗清塵似微汗以作香汁清塵似顔色古詩微風起兩䄂經汗染雙題又云裁用笥中)
(刀縫為萬里衣或趙云陳梁雜歌詩云朱顔潤紅粉香汗沾玉色清塵作輕非是當以清為正古詩空牀委)
(清塵)開新合故置何(一作相)許(古詩云新人工織縑故又工織素織絲日一疋織素五丈)
(餘以縑持比素新人不知故喜趙云阮籍云良辰在何許謂故而合之以言人情之新開新而合故不著將)
(於甚處置之歎其必委弃也崔輔園詩云妾有羅衣裳春正在時作為舞春風多秋來不堪著新而用之故耳)
(弃之凡詩人興致如此)君不見才士汲引難恐懼棄捐忍羈旅(郭泰)
(樊答傳咸詩皎皎白素絲織為寒女衣寒女雖妙巧不得秉杼機天寒知運速况復鴈南飛衣工秉刀尺棄我)
(忽若遺人不取諸身世事焉所希况復己朝瑲曷由知我飢趙云吕相絶秦文公恐懼班婕妤怨歌行云弃)
(捐篋笥中恩情中道絶左傳陳敬仲曰羈旅之臣注羈寄也此結一篇之意夫絲繰之難染之難為羅與錦織)
(之又難縫為舞衣針線之功又難不猶才士汲引之難乎一旦而弃之故為才士者與其既用而弃不若甘心)
(忍受於羈旅之未用耳)
秋雨歎三首
雨中百草秋爛死階下决明顔色鮮(杜補遺注農夲草决明子生龍門川)
(澤久服益精光輕身與石决明同功皆主明目故有决明之名藥性論云利五臟常可作菜食之又除肝家熱)
(圖經云今處處有之人家園圃所蒋夏初生苗根蒂紫色葉似苜蓿大大至月有花黃白色其子作穗如青菉)
(豆而銳按兩雅蘚茩英光澤曰藥草决明也郭璞注云葉黃銳赤華關西謂之蘚茩與此種不類趙云百草)
(以秋而又雨則爛死也宜矣而决明方以鮮明之色黃花翠葉而獨榮以譬君子在患難之中而獨立之譬也)
著葉滿枝翠羽蓋(師云張平子東京賦樹翠羽之高蓋)開花無數黃金錢
(師云此詩傳特立獨行之君子不得時也按夲草決明夏花秋生子赤與杜所稱不同時夲時有金錢錢花與)
(萄相類多生於秋雨中俗謂之滴漏花杜豈本此耶)涼風蕭蕭吹汝急恐汝後時
難獨立(趙云念涼風之吹急恐獨立之後時乃詩人憂傷之意也荆軻風蕭蕭兮易水寒)堂上
書生空白頭(莊子曰魯侯讀書堂上)臨風三嗅馨香泣(語子路共之三嗅而)
(作嗅香而泣傷己之不見用而無救於時也路趙云孔子歎山雌之得時所以傷己之不遇至於子共之三)
(嗅而作則亦傷之而不苟食故也今也臨風三嗅則亦傷其徒馨之意)
右一
闌風伏(一作長)雨(一云東風細雨楚詞光風泛崇蘭伏三㐲也)秋紛紛(趙云籣冊之風)
(沈伏之雨言風雨之不己也闌如謝靈運云闌同雲闌伏如左傳夏無伏隂伏之其久可知也舊注非是)四
海(一云萬里)八荒同一雲(一作萬里同一雲詩上天同雲雨雪紛紛趙云莊子遠在八荒之)
(外蓋八荒又在四海之外一夲作四海萬里則聲律不穩而萬里字却小矣師云楚詞九章曰雲霏霏而承)
(宇王逸注曰佞人並起滿朝廷也按離騷風言號令雨言德澤雲言障蔽今萬里同見隂小盛也)去馬
來牛不復辨濁涇清渭何當分(莊子秋水至百川灌河涇流之大雨涘渚涯之)
(間不辦十馬之趙云於馬曰去於牛曰來此正左氏風馬牛不相及意蓋馬趁逆風牛趁順風故爾以多雨)
(而水漲岸遠所以不辨濁涇清渭鮑照學阮步兵體云涇渭分清濁視彼谷風詩又鮑照賣玉器者詩有云涇)
(渭不可雜珉玉當早分西征賦濁涇清渭漢史曰涇水一石其泥數㪷關中記曰涇入渭合流三百里清濁不)
(相雜則涇與渭之清濁固自分辨而多雨混之爾)木(一作禾)頭生耳黍穗黑農夫
田父無消息(趙云唐俚句云春雨甲子赤地千里夏雨甲子乘船入市秋雨甲子木頭生耳出朝)
(野僉載一本作禾頭蓋禾頭無生耳者木頭生耳則栮是以黍穗黑則壤爛矣故農夫無望也又詩云食農夫)
(夫嗟我農夫選有邑老田父薜道衡應詔詩一去無消息)城中㪷米换衾禂相許寧
論兩相直(天寶米外窮兵夷狄内盡力宫室役使繁興民不得休息此詩所以刺也師云唐舊史)
(開元中未㪷數錢讀此詩則可以論其世矣詩肅肅宵征抱衾與禂)
右二
長安布衣誰比數反鏁衡門守環堵(陳風衡門之下可以棲遲注衡門横)
(木為門言淺陋也儒行儒有一畆之宫環堵之室環堵面一堵也五版為堵五堵為雉張景陽詩環堵自頽毁)
(垣問不隱形莊子旅王篇原憲居魯環堵之室韋玄成傳使得自安衡門之下師古曰衡門謂横一木於門上)
(貧渚之所居也陶潜環堵蕭然不蔽風雨民趙云黃歇曰太子不歸則咸陽一布衣耳晉諸葛長曰今日欲)
(為丹徒布衣不可得也)老夫不出長蓬蒿(莊子庾桑椘篇鑿垣墻而植蓬蒿昭十六年傳)
(斬艾蓬蒿藜藿而共處之月令藜藿蓬蒿並興江淹賦顧念張仲蔚蓬蒿滿中園趙岐三輔决錄注曰張仲蔚)
(隠居不仕所居蓬蒿没人)稚子無憂走(一作奏)風雨雨聲颼颼催早寒
胡鴈翅濕高飛難(古樂府為雙鴻鵠奮翅起高飛)秋來未省見白日泥
汚后(一作厚)土何時乾(宋玉九辨皇天滛溢而秋霖兮后土何時而得乾此詩刺賢者退處)
(而民漸溺於塗炭也)
右三
歎庭前甘菊花(此詩誤小人在位賢人失所也)
簷(一作庭)前甘菊移時晚青蘂重陽不堪摘明日蕭條盡
醉醒殘花爛漫開何益籬邊野外多衆芳采擷細𤨏升
中堂(芣莒薄言采之薄言擷之在趙云宋玉風賦箭條衆芳劉楨贈中郎將萬舞中堂此詩刺餘子碌)
(碌皆得貴近而出類者廢爾)念兹空長大枝葉結根失所埋風霜(古詩)
(結根太山阿枝趙云書念兹在兹漢班彪曰夲根既微枝葉彊大徒葉扶疎如才人文彩之秀發也而託根)
(不得地反為風霜所埋也)
醉時歌(贈廣文館博士鄭虔按新唐書鄭虔鄭州榮陽人天寶初為協律郎)
諸公衮衮登臺(一作華)省(衮衮言相繼而登賢不肖無所辨也裴逸民叙前言往行衮衮)
(可知趙云王濟云張華說漢史衮衮可聽)廣文先生官獨冷(國子監置廣文館博士四人助)
(教二人並以文士為之領生徒為進士者天寶九年置趙云唐人以祠部無事謂之冰廳冰音去聲趙璘云)
(言其清且冷也)甲第紛紛厭粱肉廣文生生飯不足(按夲傳虔坐謫私撰)
(國史十年還京師玄宗愛其才欲置左右以不事事更為置廣文館以虔為博士虔聞帝不知廣文曹司何在)
(訴宰相宰相曰上增廣文置廣文以居賢者令後世言廣文博士自君始不亦美乎虔乃就職久之兩壊廡舍)
(有司不復脩營寓治國子館自是遂廢在官貧約淡如也陸士衡擬古詩甲第椒與蘭又甲第崇蘭闥虞子陽)
(諸第甲始修營謂一宅也昔晉書傅咸曰今之賈豎皆厭粱肉田蚡治甲第諸第夏候嬰傳賜嬰北第第一師)
(古曰北第者近北闕之第嬰最第一也故張衡西東賦曰北闕甲第當道直啟前漢朱邑傳飢者甘槽糠穰歲)
(餘粱肉此詩傷時多無功而受禄)先生有道出羲皇先生有才(一作文一作所)
(談)過屈宋(趙云陶潜自謂羲皇上人杜審言嘗云吾文當得屈宋作衙官也)德尊一代
常坎軻(古詩坎軻常苦辛滯趙云楚詞七諫云年既過半百兮愁轗軻而留玉臺新詠載宋孝武曾)
(作丁都護歌云坎轉戎途間何由見子歡孟子天下有逹尊三爵一齒一德一)名垂萬古知何
用(趙云亦張翰不用身後名之意)杜陵野客人更嗤被褐短窄鬢如絲
(後漢杜陵屬京北杜預曰古唐杜氏老子被褐懷寶陶淵明詩被褐欣自得屢空常晏如趙云地名杜陵起)
(於漢地理志云故杜伯國宣帝更名有周右將軍杜主祠四所)日糴太倉五升米(薜云□前)
(漢東方朔無令但索長安米史記八書太倉中之粟紅腐不可食陶淵明曰不能為五斗米折腰)時赴
鄭老同衾(一作襟)期(趙云同襟一作同衾非是同衾却嫌於涉夫婦兄弟事矣曺植閑居賦云)
(願同衾於寒女則夫婦之同衾也又贈白馬王彪詩曰何必同衾幬然後同慇懃則兄弟之同衾也同襟則江)
(淹傷友人賦云共齊術而共徑豈是異䄂而同襟蓋云氣味之相同也)得錢即相覓沽酒
不復遺㤀形隨影爾汝痛飲真吾師(文士傳禰衡有逸才與孔融作爾汝交時)
(衡年三十餘融年已五十所趙云左傳子産有毁鄉效曰其所善者吾則行之其惡者吾則改之是吾師也)
(羊祜亦曰疎廣是吾師也)清夜沉沉動春酌燈(一作簷)前細雨簷(一作燈)
花落(趙云曹子建公讌詩清夜游西園鮑照夜坐吟云冬夜沉沉夜坐吟劉邈雜詩曰簷花初照月洞戶)
(未垂帷又沈如筠雜怨詩云簷花生蒙羃孤帳日愁寂李暇擬古歌曰簷花照月鶯對棲空留可憐暗中啼徐)
(侍中為人贈婦詩云但看依井蝶共取落薝花簷花近乎簷邊之花也學者不知所出或以簷雨之細如花或)
(遂以簷花為簷兩之名故特為詳之)但覺高歌有鬼神焉知餓死填溝壑
(昭十三年傳擠于溝壑左太沖詠史詩當其未遇時憂其填溝壑汲黯傳臣自以為填溝壑趙云選有抗音)
(高歇後漢公孫述傳政事修理郡中謂有鬼神列女傳梁高行曰妾夫不幸早死先狗馬填溝壑又趙左師觸)
(龍薦其子曰願及未填溝壑而託之)相如逸才親滌器(司馬相如傳文君奔相如俱之臨卭)
(盡賣車騎買酒舍仍令文君當壚相如身著犢皮禈與庸保雜作滌噐於市中師古云滌洒也器食器也賤役)
(也)子雲識字終投閣(揚雄傳王莾時劉歆甄豐皆為上公莾既以符命自立即位之後欲)
(絶其原以神前事而豐子尋歆子棻復獻之莾誅豐父子投棻四裔辭所連及便取牧不時雄校書天禄閣上)
(治獄使者來欲收雄雄恐不能自免迺從閣上自投下幾死莾聞之曰雄素不與事何故云此間請問其故迺)
(劉棻嘗從雄學作竒字雄不知情有詔勿問京氏帖然陸公衡辨亡論云長沙威王逸才命世任昉述異記)
(載蒼頡墓在北海呼為藏書臺周人當時莫識其書遂藏之書府至秦時李斯識八字云上天作命皇辟迭王)
(至叔通通識十二字此所謂識字言識古字也揚雄之作竒字顔師古注云文之異者即此之謂矣)先生
早賦歸去來石田茅屋荒蒼苔(陶潜為彭澤令是時郡遣督郵至吏白當)
(束帶見督郵潜乃歎曰我不能為五㪷未折腰向鄉里小兒乃自解印綬將歸田里命篇日歸去來趙云石)
(束帶見督郵潜乃歎曰我不能為五㪷未折腰向鄉里小兒乃自解印綬將歸田里命篇曰歸去來趙云石)
(田茅屋言石田上所結茅屋左傳曰猶穫石田也無所用之後漢王覇隐居止茅屋淮南子曰窮谷之汗生以)
(蒼苔)儒術於我何有哉孔丘盗跖具塵埃(莊子帝力何有於我哉趙云荀)
(子曰孺術行天下冨貴語何有於我哉莊子自言何如於我哉舊注改加字非是丘跖具塵埃意倣伯夷死名)
(於首陽之下盗跖死利於東陵之下其於傷殘性命均也)不須聞此意慘愴生前相
遇且銜杯(古之賢者不遇全身於醉者衆矣故此詩末章皆寓意於酒而又以醉名篇趙云王仲)
(宣四言詩慘愴增歎劉伶云銜杯潄醪陸士衡苦寒行云慘愴常鮮歡)
醉歌行(别從姪勸落第歸)
陸機二十作文賦汝更少年能綴文(晉陸機字士衡作文賦序云作文賦)
(以述先士之盛藻論作文之利害士趙云班固漢書贊曰自孔子後綴文之衆矣)緫角草書人
神速世上兒子徒紛紛(詩甫田緫角丱兮三十國春秋討秀緫角知名衛玠緫角之名)
(車入市趙云草書以遲為工所謂忽忽不及草書是也以速為神所謂一筆變化書是也)驊騮作駒
已汗血鷙鳥舉翮連青雲(汗血事見上注薦禰衡疏鷙鳥累百不如一鶚)詞源
倒流三峽水(海賦吹嘘則百川倒流枚叔七發曰江水逆流海水上潮杜補遺隋藝文傳曰筆)
(有餘力詞無竭源荆州記曰巴陵椘地有三峽程記曰三峽者即明月峽巫山峽廣澤峽其瞿唐灧澦之類不)
(係三峽之數倒流三峽水謂源源壮健可以衡三峽之水使之倒流也)筆陣獨掃千人軍
(杜補遺王羲之筆陣圖云紙者陣也筆者矟矛也墨者鍪甲也硯者城池也夲領者將軍也心意者副將掃千)
(人軍謂筆之快利也敏趙云驊騮鷙鳥比其才才之俊源源筆陣言其文之海賦有吹涝則百川倒流舊注)
(誤以澇之為嘘蓋水之衝激則有倒流者矣)只今年纔十六七射策君門期
第一(前漢蕭望之以射策甲第為郎師古曰射策者謂為問難疑義書之於策量其大小署為甲乙之科)
(列而置之不使彰顯有欲射者隨其所取得而釋之以知優劣射之言投射也對策者顯問以政事經義令各)
(對之而觀其文辭定高下也後漢劉□五府辟不就帝與京師而得已而對策為第一)舊穿楊葉
真自知(史周夲紀蘇厲說白起曰楚有養田基者善射者也去楊葉百步而射之百發百中而左右觀)
(者數千人皆曰善射有一夫立其旁曰可數矣養由基怒釋弓搤劍曰客安能教我射乎客曰非我能教子支)
(左詘右也夫去柳葉百步而射之百發百中不以善息少焉氣衰力倦弓撥矢鈎一發不中者百發盡廢枚乘)
(諫吳王書曰養由基楚之善射者去楊葉百步百發百中楊葉之大加百中焉可謂善射矣然其所止乃百步)
(之内耳此於臣□未知操弓持矢也劉向說苑亦云)暫蹶霜蹄未為失(莊子馬蹄可以踐霜)
(雪王褒聖主得賢臣頌過都越國蹶如歷塊)偶然擢秀非難取會是排風有
毛質(趙云上句言科舉一日之長搴擢英兮亦偶然爾既偶然擢之非難取也非難取也不中第何哉然)
(會當是排擊風雲蓋以其終有連雲之毛質焉此慰唁之且復有所譏誚也鮑明遠與妹書言水族之状有曰)
(浴雨排擊此詩好處上言駒汗血下言暫蹶霜蹄上言驚翮連雲下言毛質排風皆意氣相應此學詩者不可)
(不知也)汝身己見唾成珠(莊子秋水篇蚿謂夔曰子見夫唾者乎噴則大者如珠杜詩)
(遺後漢漢臺歌曰勢家多所宜咳唾自成珠被褐懷金玉蘭蕙化為芻趙云杜田引乃是成珠機非唾成珠)
(也此自出選詩咳唾自成珠公詩意言開口成文如珠舊注非是)汝伯何由髮如漆(師陳)
(張麗華髮鬢黑如漆)春光淡沲秦東亭渚蒲牙白水荇青(梁江淹石上菖)
(䈬詩發步遵汀渚詩參差荇菜釋云荇接余也陸機云浮在水上根在水底梁簡文帝晚春詩渚蒲變新節)
(杜補遺本草圖經水萍爾雅謂之草其大者曰蘋周詩于以采蘋陸機云海中浮萍麤大者謂之蘋蘇恭云此)
(有三種大者蘋中者荇菜小者水上浮萍即溝渠間生者是鳬莕也爾雅莕謂之接余其葉謂之符郭璞以謂)
(其叢生水中葉□在莖端長短隨水淺深莕即荇也謂趙云鮑照詩春風淡蕩俠思多沲音待可均蒲璞以)
(白荇在水而青此春時也指秦東亭景物而言耳舊注引非是杜又引詩本草冗矣盧思道云練葉参差映水)
(荇)風吹客衣日杲杲樹攪離思花冥冥(衛詩杲杲出日楚詞雷填填兮)
(雨冥冥)酒盡沙頭雙玉瓶衆賓皆醉我獨醒(屈原曰舉世皆醒惟我獨)
(清衆人皆醉惟我獨醒)乃知貧賤别更苦吞聲躑躅涕淚零(古詩泣涕)
(零如雨又沉吟□躑躅行不進貌陸士衡擬古詩沉思鍾萬里躑躅吟歎又云躑躅再三吟歎又云躑躅遵林)
(渚宋鮑照行路難云心非木石豈無感吞聲躑躅不敢言)
贈衛八處士
人生不相見動如參與商(見前篇高書記詩注)今夕復何夕共此
燈燭光(一云共宿此燈光今夕見上注光趙云廣絶交論云黃宵燭之末)少壮能幾時
鬢髮各己蒼(漢武帝秋風辭少壮幾時兮奈何陶淵明歸去來寓形宇宙兮復幾時)訪舊
半為鬼驚呼熱中腸(魏文帝與吳質書曰昔年疾疫親故多罹其災觀其姓名已為鬼錄)
(摹趙云阮籍詩容好結中腸熱師云孟子仕則君不得於君則然中注云中心熱恐懼也)焉知二
十載重上君子堂(趙云王仲宣詩高會君子堂)昔别君未婚兒女忽
成行怡然敬父執問我來何方(曲禮見父之執勞趙云射玄暉云問我何事)
問答乃未己兒女(一作驅兒)羅醪漿(詩可以挹酒漿)夜雨剪春韭新
炊間黃粱(杜補遺顒嘗隠鍾山山儉謂曰山中所食何者最勝曰春初早韭秋末晚松宋玉招䰟云)
(稻粱穱麥拏黃梁陶隠居士黃梁本出青冀穗大毛長穀未俱麄於白梁襄陽竹根粱是也食之比他殼最益)
(脾胃)主稱會面難(張平子賦主稱露未晞曹子建詩主稱千金壽古詩會面安可知)一舉
累十觴十觴亦不醉感子故意長明日隔山岳世事兩
茫茫(曺顔遠詩舉觴詠露斯身趙云劉琨云舉觴對膝鮑照詠史世兩相棄)
苦雨奉寄隴西公兼呈王徵士(隴西公郎漢中王瑀徵士瑯琊)
(王徹)
今秋乃滛雨(月令季春行秋今則天多沉隂滛雨早降注九月多隂霖也雨三日一往則為霜)
仲月來寒風(趙云此雖古詩而多對字眼相次若近體選詩空房來悲風又王宇來清風)羣
木水光下萬象(一作萬家)雲氣中(唐中宗二月三月洛陽東七里許地色如水側近樹)
(本往來車馬皆歷歷影見水中經月餘乃滅莊趙云此盛言苦雨之状舊注引中宗時事疑誤後學子乘雲)
(氣)所思礙行潦九里信不通(詩洞酌酌彼行潦流潦也疏日行者道也潦者雨水)
(也行道上雨水流聚故云行潦傳云行潦之水也趙云張平子四愁詩我所思兮)悄悄素滻路
(潘岳行征賦玄灞索滻唐天寶元年命陜郡太守韋堅引滻水開廣運漕消消言族旅不通貌師云詩憂心)
(悄悄)迢迢天漢東(古詩迢迢牽牛星言有所隔漢杜補遺河圖括地象曰河精上為天隋文志)
(曰天津九星不備關梁道不通晉志曰天津横天河中一曰天漢蓋子美以久雨路阻雖素滻之近若在天漢)
(曰天津後世京師之橋多以天津為名師云詩維天有漢監亦有光天漢銀河也趙云天漢則中渭橋之所)
(長安志於中渭橋引三輔黃圖曰渭水貫都以象天漢溪橋南以法牽牛是也西征賦云北有清渭濁涇按長)
(安志滻水在縣東北流四十里入渭如此則滻雖在南渭雖在北要之皆長安水且相通矣杜補遺引非是)
(庾肩吾經禹廟詩曰起吳山北里臨天漢車似言天上之漢公特用其字)願騰六尺馬(一作六尺)
(駒)背若孤征鴻(周禮凡馬八尺以上為龍七尺以上為騋六尺為馬趙云鴻鵠高飛遠舉之)
(物謂之孤征鴻蓋以其羣飛則意猶詳緩孤飛則欲逐伴而急矣)劃見公(一作君)子面超
然懽笑同(劃忽麥切注云錐力也劃鮑照詩有劃期字言約相見之期也老子雖有榮觀燕處超然)
奮飛既胡越(詩不能奮飛古詩胡馬依北風越鳥巢南枝趙云言如胡與越之隔也淮南子自)
(異省視之肝膽胡越王粲云胡越之異區舊注引非是)局促傷樊籠(古詩蟋蟀傷局促莊子澤)
(雉不蘄畜乎樊中所以籠雉也清杜補遺南史陽休之不樂煩職典選久曰此官寔時華但妨吾賞真是樊)
(籠矣促趙云漢景帝云局如轅下駒)一飯四五起憑軒心力窮(周公一飯三吐)
(哺江文通雜體詩憑軒詠堯老此言思見君子而不可得也趙氏云一飯四五起亦劉公幹一日三四遷之意)
(也楹板謂之軒王粲登樓賦憑軒檻以遥望)嘉蔬没溷濁(郭景純江賦播匪藝之芒種挺自然)
(之嘉蔬宋風風賦駭溷濁揚腐餘屈平卜居云俗溷濁而不清騷又云溷濁而嫉賢嘉蔬注蔬菜也師云禮)
(稲曰嘉蔬按子美園官送菜詩并序皆以嘉蔬為菜趙云張載登白菟樓詩原隰殖嘉蔬)時菊碎
榛叢(嘉蔬時菊刺賢者為羣小所掩翳也潘安仁時菊耀巖阿趙云謝玄暉贈西府同僚云時菊委嚴)
(阿時菊以譬賢人惟苦兩故没溷濁碎榛叢乃時政煩苛之譬舊注非是)鷹隼亦屈猛(張華鷦鷯)
(賦蒼鷹鷙而受紲屈猛志以服養嫉尸禄也)烏鳶何所蒙(趙云鷹隼以苦兩猶屈其猛而不能)
(奮飛沉𤨏𤨏如鳥鳶何所蒙頼乎此方是言君子小人皆不得所所也)式瞻北鄰居取適
南巷翁掛席鈞川漲焉知清興終(言賢者安於退處謝靈運揚帆采石華掛)
(席拾海月言趙云晉書云不如式瞻儀度木玄虚海賦掛帆席童隴西公王徵士既不見矣始近取北鄰南)
(巷之人而與遊也不然乃其所以遊矣)
同諸公登慈恩寺㙮(公自注云時高適薛據先有此作李肇國史譜進士)
(既捷列名於慈恩寺塔謂之趙名貞元中劉太真侍郎試慈恩寺望杏園花新兩京新記)
(西京外郭城朱雀街東第三街皇城東之第一街進業坊慈恩寺隋無漏寺之故地武德)
(初廢貞觀二十年高宗在春宮為文德皇后所立故以慈恩為名)
高標跨蒼天(師云太冲蜀都賦陽鳥廻翼乎高標注云言山木之高也趙云舉標甚高孫綽天)
(台山賦曰赤城霞起而建標李善注云立物以為表識曰標令云高標言塔之高可以標表也詩云悠悠蒼天)
烈風無時休(魏文帝雜詩烈烈北風凉尚趙云言其高也書曰烈風雷雨弗迷又書大傳云成)
(王時越裳氏重譯而來朝曰久矣天之無烈風迅兩意中國其有聖人乎如此則烈風非所宜有唯高處而復)
(有之公古栢行又曰冥冥孤高多烈風可見矣)自非曠士懷登兹翻百憂(王仲宣登)
(樓賦登兹樓以四望兮聊假日以銷憂兔爰詩我生之後逢此百憂陸士衡詩感物百憂集劉越石云負杖行)
(吟則百憂俱怫至曹于建遂使懷百憂高趙云鮑照放歌行云小人自齷齪安知曠士懷夫登望遠所以寫)
(憂然其高則易生恐怖故惟曠士而後無憂也)方知象教力足可追冥搜(突厥寺碑)
(四天之象開諸象教王簡棲頭陁寺碑正法既没象教凌夷注謂形象以教人天台山賦遠寄冥搜趙云此)
(言巍樓高觀世間無有唯託之象教而後可營焉)仰穿龍蛇窟始出枝撑幽(靈光)
(殿賦枝撑杈而斜據注云枝撑梁上交交木也隂趙云言愈仰而上穿過龍蛇窟然後出離枝撑之幽也)
七星在北戶河漢聲西流(趙云吳都賦曰開北戶以向日梁張纉秋雨賦敞北戶而)
(披襟於塔言戶則法華經云佛似右指開寶塔戶也河漢天河也廣雅云天河謂之天漢亦曰河漢以其在西)
(若聞其流聲焉魏文帝雜詩云天漢回西流晉張協安石榴賦又言天漢西流辰角南傾詩云三星在戸魏文)
(帝燕歌行星漢西流夜未央)羲和鞭白日(晉傅玄日昇歌羲和初攬轡六龍並騰驤廣雅曰羲)
(和日御也言趙云淮南子云日馭曰羲和故於白日可以鞭之楚詞云青春愛謝白日照)少昊行
清秋(月令孟秋之月其帝少昊注少皥金天氏殷仲文詩獨有清秋日晉潘尼朱明送夏少昊迎秋趙)
(云獨言清秋則公登塔必在秋時矣當白日之昭晰清秋之明爽宜乎見遠)秦山忽破碎涇
渭不可求俯視但一氣焉能辨皇州(謝玄暉詩春色滿皇州荀子云轂既)
(破碎乃大其輻鮑照見賣玉器者詩涇渭不可雜潘岳西征賦化一氣而甄三才選詩表裏望皇都宋玉高唐)
(賦俯視崢嶸能論語焉能為有焉為亾)廽首呌虞舜蒼梧雲正愁(山海經曰南方)
(蒼梧之川中中有九疑山舜之所葬則在沙零陵界也趙云承上言登塔之高莫辨皇州於是南望而遠想)
(蒼梧之託虞舜而思高宗之晏駕蓋帝王之孝莫大於虞舜也自北戶而回首乃是南望則可呌虞舜矣呌如)
(淮南子言庶女呌天之呌楚詞劉向九歎之遠近篇有曰奏虞舜於蒼梧上言虞舜下言蒼梧義當如此然必)
(使雲字則歸藏啟筮曰有言雲出自蒼梧入於大梁謝玄暉云雲去蒼梧野蒼梧雲愁以言高宗之晏駕)惜
哉瑶池飲日晏崑崙丘(鮑照遠舞鷄賦朝戲乎芝田夕飲乎瑶池穆天子傳周穆王觴)
(西王母于瑶池上又曰天子遂宿于崑崙之阿赤水之陽吉日辛西天子升于崑崙之丘以觀黃帝之宫紀年)
(曰周穆王西征之崑崙丘見西王母止焉葛仙翁崑崙一曰玄圃一曰積石瑶房一曰閬風臺一曰華蓋一曰)
(天柱皆仙人所居之處也蓋趙云四望而遠想瑶池則託西王母而思而德不留以女仙之尊者名之也惜)
(哉不足之辭列女傳柳下惠妻為誄曰永能厲兮吁嗟惜哉史記孔子美宓子賤曰惜哉不齊所治者小曺子)
(建雜詩云願欲一輕濟惜哉無方舟王仲宣詠史云秦穆殺三良惜哉空爾為令公之可惜瑶池方晏以崑崙)
(日晏而不得久非以言文德之不留者乎按仙傳西王母遺虞舜以白玉琯則以王母比母后尤於舜為一體)
(曺子建詩明晨秉機杼日晏不成文莊子有云崑崙之丘)黃鵠去不息哀鳴何所投
(瑞應圖曰黃帝習樂崑崙以舞衆神玄鵠六翔其右韓詩外傳曰田饒事魯哀公而不見察謂哀公曰夫黃鵠)
(一舉千里止君園池啄君稻粱君猶貴之以其從來遠也故臣將去君黃鵠舉矣戰國策曰莊辛謂楚襄王曰)
(黃鵠遊於江海自以無患不知射者方修弧矢加已百仞之上趙云易曰自強不息沈約白紵曲云翡翠羣)
(飛飛不息詩哀鳴嗷嗷)君看隨陽鴈各有稻粱謀(禹貢揚州陽鳥攸居注鴻鴈之)
(屬庾信報趙王賜酒詩未知稻粱鴈何以報君恩盖詩末章同歎山粱雌雉也趙云公於前段己追思前事)
(矣又因黃鵠之遠去雖若高舉遠引之士然無所投正而我之俯世徇身則未免若鴈之謀稻粱也亦以自傷)
(矣又因黃鵠之遠去雖若高舉遠引之士然無所投止論語分鴈鷙之稻粱左傳云先軫有謀舊注同歎山梁)
(雌雉非是師民瞻云此以譏明皇荒樂不若虞舜瑤也言王母以比楊妃崑崙以比驪山黃鵠以比張九齡之)
(徒鴈以比楊國忠之徒杜公因登㙮觀覽而念及此其說不同必有能辨之者詩王事靡鹽不能蓻稻粱)
示從孫濟(此詩譏風俗衰薄雖同姓不能忘猜疑也)
平明跨驢出未知適誰門權門多噂&KR0689;(詩十月噂&KR0689;背憎噂&KR0689;猶相對)
(談語背則相憎逐矣趨趙云楚詞曰平明發兮蒼相前漢息夫躬交游貴戚走權門又後漢明帝詔云權門)
(詣託魏陳孔璋檄云輸貨權門)且復尋諸孫諸孫貧無事宅舍如荒村
堂前自生竹堂後自生萱萱草秋已死竹枝霜不蕃(一作)
(翻詩伯兮焉得諼草言樹之背注諼草令人忘憂背北堂也䟽堂者房堂所居之地揔謂之堂房半以北為北)
(堂房半以南為南左傳其生不蕃莊子云古人在乎已死矣又雖出而不以文害義)淘米少汲
水汲多井水渾刈葵莫放手放手傷葵根(鮑明遠樂府詩腰鎌刈葵)
(萱古詩採葵莫傷根葵不生結交莫羞貧羞貧羞貧交不成趙云此叚方有興致蓋淘米炊刈葵烹少汲水)
(莫放手因以興焉族之有宗猶水之有源葵之有根也水有源勿渾之而已葵有根勿傷之而已族有宗則亦)
(勿疎之而已受外嫌猜者亦猶汲水之多也苟以嫌猜不不敦同姓亦猶放縱其手於採葵也後漢明帝紀殘)
(吏放注謂謂貪縱為非也)阿翁嬾惰久覺兒行步奔所來(一作求)為宗
族亦不為盤飱(僖二十三年晉公子及曺僖負羈之妻饋盤飱寘壁)小人利口食
(願自求口實)薄俗難可論勿受外嫌猜同姓古所敦(鮑明遠明慮自)
(天斷不受外嫌猜義趙云此亦曺子建詩有親友在敦之義)
九日寄岑參
出門復入門雨(一作兩)脚但如(一作仍)舊(趙云王維代羽林軍閨人云出門復)
(入戶望望青絲騎論語出門如見大賓記云揖讓而入門禮皆如其舊雨脚一作兩脚蓋兩脚選詩兩足之義)
(而語是方言公詩又言兩脚如麻木未斷絶亦此若人兩脚則無義既出門而往矣又却入門何哉以兩脚如)
(舊也)所向泥活活(一作浩浩)思君令人瘦(詩北流活活謝靈運活活夕流駛古詩思)
(君令人老歲月忽已晚又詩思君令人老軒車又何遲趙云活活雖水流聲而泥之深多則行為有聲也今)
(有禽名泥活活則以其鳴聲云)沈吟坐西軒飲食錯昏晝寸步曲江頭
難為一相就(趙云此所以懷岑生也岑應在曲江頭猶寸步耳以泥雨故難於相就也)吁嗟
乎蒼生稼穡不可救(趙云書至于海隅蒼生詩云吁嗟乎騶虞)安得誅雲師
疇能補天漏(雲師名屏翳列子湯問女媧氏鍊五色石以補天關張平子西京賦察雲師之所憑)
(賦趙云蜀有地名漏天也大人云台屏翳誅風伯刑雨師)大明韜日月曠野號禽
獸(晉卦麗大明明今趙云記大明生於東月生於西則大明主曰言之也大明之下□韜日月則晝夜皆)
(雨而日不見乎晝月不見乎夜皆無明矣詩云率彼曠野日月之明既韜則惟滛雨淋汪禽獸無所安其飛走)
(故哀號於曠野)君子彊逶迤小人困馳驟(趙云以雨滛于上泥泊于下君子雖有車)
(馬彊逶迤而己小人歎於行李之往來是故困馳驟此公之語法皆有義意楚詞云載雲旗兮選迤謝靈運溪)
(行詩云逶迤傍㟪嶼迢遞步陘峴君子小人之句亦曺子建贈丁翼云君子義休恃小人德無儲之勢也)維
南有崇山恐(一作漭)與川浸溜(趙云上句言南山也詩維南維箕揚子雲羽獵賦揭)
(以榮山周禮職方氏九州各有其川溜字義漢書有三泰山之溜可以穿石意則憂君子之改節也)是節
東籬菊紛披為誰秀(陶淵明雜詩采菊東籬下悠然見南山魏文帝與鍾絲詩曰歲月月)
(來忽復九日九為陽數而日月並應俗嘉其名以為宜於長久故以享宴高會是月律中無射言羣木庶革無)
(有射地而生於芳菊紛然獨榮非夫含乾坤之淳和體芬芳之淑氣孰能如此故屈平悲冉冉之將老思飡秋)
(菊之落英輔體延年草欺之貴謹奉一束以助彭祖之術趙云梁文帝九日詩是節協陽數又大大同十一)
(月詩云是節嚴冬暮王子淵洞蕭賦若凱風紛披而施惠公菊魏文帝書芳菊紛然獨榮)岑生多新
詩性亦嗜醇酎(謝惠連雪賦酌湘吳之醇酎西京雜記漢制宗廟八月歛酎用九醖太牢皇帝)
(侍祠以正月且作酒八月成名曰酎一曰九醖一名醇酎晉侯鄢酒賦醇酎秋發宣十五年伯宗曰不祀一也)
(耆酒二也都趙六蔡邕瞽師賦云詠新詩以悲歌魏賦六醇酎中山流湎千日)采采黃金花
何由滿衣䄂(詩采采卷耳不盈頃筐又終朝采藍不盈一䄡言心有所憂而不在所采也岑生何)
(由而免憂乎董趙云以有見岑生意緒無聊采之不能多也前漢贊與上卧起帝盡寢偏藉上衣䄂)
九家集注杜詩卷一
