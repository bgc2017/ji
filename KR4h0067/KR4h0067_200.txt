兩宋名賢小集卷二百
宋陳思編
元陳世隆補
林泉結契(五)
王質
山水友餘辭
㜑看蠶
色黑似屈陸兒雄者先如云㜑看蠶一百箔絲
車輾轉雌者次如云作田作掘又來掘初夏多
鳴
一百箔二百箔千百箔遍村落官絹不厭厚私絹不厭
薄㜑看蠶婆看蠶蒲桶荷包共作田晚豅秋風搖稻髯
鶻嘲
身全褐觜足皆黑似畫眉而大罕定蹲且繁鳴
聲焦急又號鶻鵰
鶻不挾鵰不劂各徜徉毋狨獝一愁撦花裂二愁踏花
折鶻嘲鶻嘲相呼竊脂并慱勞同尋念佛婆羅巢
銅觜
身灰褐腹白觜足皆黃雄者腦黑翅微綠正旅
立忽隻起人以搖時以石蠟粘取之
不銀眉不金翅尋稻粱搬草子啄花蠟觜獰啄粟銅觜
紫銅觜銅觜春環春嚶好兄弟春喁自飛莫同隊
涴鳴
身全綠腹白間黑細點花觜足皆黑
幸蒙寵聊舂容有水礦無(缺)筒雪姑擡揌(缺)巧婦堅正
翁涴鳴涴鳴尋花尋柳無山無繁隂漸合春糢糊
黃頭兒
身全黃足白或黑腹白夏多鬭秋稍息鏖戰至
死不聲以作聲為負
山鮑老甘受嘲山婆婆借得驕&KR0008;子來解腕大頭來間
交黃頭兒黃頭兒白黃頭兒有老時鴉線靴頭相伴飛
綠毛龜
殼褐背生綠毛如青苔甚小菖蒲盆豢之可觀次
金線次黑文金線亦小黑文皆常品有絶大者
産(缺)
似太平似開元雖垂老不踰錢只愛綠苔淨弗愛金絲
鮮綠毛龜綠毛龜三三八八總不知徜徉露蔣風蒲稀
秧雞
身全黑觜足皆黑似雞而小聲清微水滿秧生
則多集
望水白鴈來黃隔山拖先拖秧夘子何日圓馬牙何日
長秧雞秧雞兩濠狹溪成闊溪螺螄蠼子澎澎肥
水澇子
身褐腹白觜銳尾細長似鼠而小依湖岸或湖
草為窠又號湖鼠一種竹鼠全與湖鼠不類多
傍竹根為窠
獺最黠鼠更點知水情識水&KR0890;荷花不禁掐稻花不禁
掇水澇子水澇子鷃濫堆隨江風起自㐲秋莎噆秋水
水划蟲
身褐腹白四足兩鬢浮水啑草泥輕跳極駛人
呼水馬兒
足為櫂鬚為橈舴艋子何多勞黑油急旋旋玉掌輕搖
搖水划蟲水划蟲鸊鷉鷖鴨同從容寬陂緩波無點風
水蛾兒
身灰白頭黑四&KR1786;六足如蠶蛾而小掠水啅飛
蚊為食
任霜葉任霜花啑飛蚊味亦佳浪穏無弩狐波平無鈎
蛇水蛾兒水蛾兒石婦春風放盡絲松根共掠蘋花飛
刺椿
花紫如茱萸莖褐通體皆刺獨樹無旁枝梢短
苖從顛生如皂莢芽可食
喚春呼恨春呼莫錯呼非茱萸前林迎榆郎後林接榆
姑刺椿刺椿點禽掐捖餘姑存土卵蕨雞無宿根
金櫻子
花白葉青實黃如山梔而多刺夏殼韜滿可食
深秋尤美冬入藥甚力又號刺梨子
薔薇花揾挬實多(缺)津浥浥椰子亦成酒縮砂亦成
蜜金櫻子金櫻子速挽菖蒲出溪水仍招茯苓并遠志
甜藤
莖淡褐葉青味甘傖人加苦芙雜米為團當初
春時多食過上壟即止又號甘藤
元姓甘不姓丁引清風含常春雞翁呷甘露祁婆插金
稜甜藤甜藤粥香餳白度清明一片春山快活聲
苦菜
花黃似野菊葉青如苦苣而小莖淡褐似燈心
草而大深春莖葉皆可食又號游冬經寒不萎
然不堪食
王瓜後靡草前荼却苦薺却甘(缺)毋花哆哆龍葵葉團
團苦菜苦菜空山自有閒人愛竹筯木瓢越甜(缺)
甜蓷
花白葉青樹甚壯秋結實殼黑肌白人呼烏圓
子苦者殼褐皆類栗但無刺
花成穗子成毬雅相似終非儔毛栗低坡尾(缺)栗高岡
頭甜蓷甜蓷秋後秋樹倚斜暉苦者擲與看牛兒
蓼米
花紅莖葉皆青多節花謝子結如粟可食晚秋
人多採又有苽米蘆米葭米草木實間有韞米
者御米甚佳蛇米不可食
無馬纏無蝦鬚羅裙帶色色無願花變流沙願花變穿
珠蓼米蓼米秋風易搖入秋水太平中期難屈指
水芋頭
莖葉皆青葉圓而大春深水生則抽莖可食根
如薑芋外褐中白不堪食
不粤卵不岷鴟雖沉波堪作魁葧薺葉槎牙芥蒩苗整
齊水芋頭水芋頭江湖百年無一愁南灣北灣皆膳羞
蔞蒿
莖青近山多赤葉亦青杉冬發土取啖多土氣
初春抽莖清脆可食盛夏成蒿能辟蚊
皤老白角子烏爾未萌我已敷蘆笋茁戢戢荻笋抽氍
氍蔞蒿蔞蒿風枝雨葉老蕭蕭草堂黍民不得驕
兩宋名賢小集卷二百
