兩宋名賢小集卷二百三十四
宋陳思編
元陳世隆補
安晩堂詩集
鄭清之
紹定閩寇平上功省府黃伯厚載與焉余時在政
事堂趙用甫掾西曹力言此文墨士請官以左選
既而賞戾法迄授武階去歲戊戌用甫帥鄞乃來
為閫屬余浪跡湖山歲餘始一見稍接觴詠亹亹
迫人間及前事相見恨晩余與之酒曰一文資直
慁子然以人廢法雖相知如今日亦弗敢則笑而
不怨赴調行在所贈以君莫愁之歌
君莫愁君莫愁不龜澼絖能封侯君莫愁君莫愁腰六
相印一敝裘請看涎顙與躄足千金信矣壺中流荻花
江月正佳耳青山浪泣琵琶舟短衣楚製乃翁喜未必
挽弓若丁字貂蝉本是待臣冠有時出自兜鍪裏雖然
萬戸將軍臂夜逢醉尉頭搶地賣薪愚婦輕買臣不信
讀書有竒事世間衆萬無定容桃笙木棋惟所逢秋來
桂菊黃金叢千機錦繡開芙蓉西風也解作富貴豈必
桃李專春風得時失據自甘苦姑置自是天夢夢君莫
愁君莫愁雙手試捫舌在不勸君勤買西湖船打篷疎
雨旗亭酒
家園即事十三首
水滿横塘占曉晴蓮腮霞舉葉雲生魚兒富貴眞難比
翠盖紅糚擁隊行
新竹地肥方怒長幽花晩發自欣榮飛來野蝶多情思
不逐蜻蜓點水輕
池荷岸竹閟寒清肱枕歌眠夢欲成珍重西鄰知好事
隔河送過讀書聲
千巖萬壑自秋春静處觀山能幾人疊得假山人競看
世間宜假不宜真
綠隂樂静未號蟬藕葉扶嬌汎水眠輸殺蜂屯深閉壁
峙糧宿飽蜜中邊
侏儒飽愧東方朔嫗母呼回郭舍人博局由來更勝負
雉盧那復較疎親
早作南風午北風暄凉翻手雨無蹤田翁舉似霖霪日
踏脚鳴車笑殺儂
青帶環生繞岸青葉間蟲篆學陽冰墨池文冢非難化
芝菌從教子厚蒸
樹底鳴鳩相唯諾花間飛蝶自綢繆二蟲得失聊堪笑
鴻鵠誰能問奕秋
游魚遶石日千里反舌鳴聲已百能老鸛易飢增廪稍
乳雞勤哺領孫曾
客有何人君子竹書無同至大王風此風此竹堪誰共
著得茶經桑苧翁
人心似鐵爐猶在世事如棋路不移閒着目光牛背上
英雄千古竟兒嬉
老紅擬佔春光住嬾綠枝頭更嬌妬隨風宛轉未肯落
猶作霓裳羽衣舞
又
樂天故不憂作德心逸休雞蟲笑杜甫蝴蝶夢莊周苛
政猛於虎蹊田奪之牛書傳亂人意周易在牀頭
詩别可齋陳制置移鎮吳門
恭惟上明聖宵旰親政初朝有快活貫野無簿笨車我
獨何因緣濫持鈞與樞妄意在人物搜羅到巖墟穆之
百函至酬答疲卷舒雖云得梗概詎必相賢愚君時靄
廉譽一再登除書公牘耻私謝直語非貢諛尚無赫蹏
牋而况雙鯉魚元龍一世豪名下定不虚我歸海之濱
偃息田園居生平舊交游相忘付江湖軍將忽打門君
書來自吳瓿藁冨鴻筆硯銘出龜趺興懷向㵳泬論文
逮荒疎自言久愛敬今始通勤渠不為熱翕翕不為暖
姝姝云何好尚真夐與世俗殊意者元城賢待以涑水
迂獸旗畫星壤龍藩開玉符老我歎蒲柳投閒託枌榆
味言喜啖蔗秀句嫌催租的知我軰人調度非轅駒子
長固多愛含菀乃集枯梅花倚瘦竹清芬借旉與常恐
硬黃紙喚歸翔紫廬問君立朝節謇諤辛毗裾問君治
理效所至桐鄕朱正爾澤東履俄然移右扶借留此截
鐙來暮彼歌襦譬之絳霄雲來往本自如君亦何心哉
此事姑置諸但惜君去我有唱誰和余寒山尚餘雪江
闊征帆孤揮毫寫别恨臨風獨躊躇
懷可齋簡林鄭二從事
可齋嚴冷如古書莊語敢下鉛與朱讀之不厭味有餘
簫韶間奏愁爰居文墨政事同機樞炤人炯炯懸冰壺
昆弟親我同二蘇對牀風雨夜夢俱别來半歲意鬱紆
頼有二客能從余或寄可齋雙鯉魚道甫問訊今何如
乍晴觀蜂房戲占
蜜蜂家計千頭奴日併花課供蜜租粉紅黃白各本色
擁腫雙脚尻為車採花歸來不知數一一到門如合繻
方春乳房擁金屋子弟分王遣之國廣輪處處成甘州
饞口嚌嚅不遺力蜜脾割盡刲蠟膚畢歲辛勤用謀食
秋深冬早未見春嗅芳咀華來藻蘋釀成餱糧香滿室
日日飽衙知愛君問誰食蜜還主臣阜財富國今何人
糟蟛蚏送葺芷
蚏腹一寸能郭索黃流在中自濡殼蝤蛑可是文人行
螃蟹眡之師長伯二眸挺出勝怒蛙八跪前驅非屈蠖
笑今樊噲自横行何用吕布須急縳餔糟啜醨乃我味
嚼齒穿齦未渠惡屬厭秪覺一解勝效美不辭雙距落
蔡謨但記尊足存孫卿不悟鐵成錯漫誇右手亦特螯
水中之怒無乃虐梁王葅醢猶至今千古吁嗟漢恩薄
玉柱江&KR2090;酒半酣銀絲鯽魚新膾斫此非不足君所邪
斶顧居貧未能學蟲魚瑣碎熟爾雅麴生逢之三距躍
太真小物自足佳葺芷一笑為飛白
再和且答索飲語
晦途之人暗摸索如龜自遮聊以殼沉湘雖避屈三閭
斷髮奈逢吳太伯周官自詭蠯蠃蚳羲經敢並龍蛇蠖
嫗妃投甕甘骨醉(俗以羣雌巨掩為佳)舌味無心寕法縛黃詩未
足助盤飱吳稲詎能為歲惡尊前介士尚錚錚海底漫
郎終落落帛聲試聽響犀瓠玉指為渠代金錯掩筆而
取僅遺小誰念坑降秦政虐二螯六跪冒族姓穴居頗
笑隣之薄縱令臏足亦可喜中有妙解木應斫賸擬新
篘問揚字先賦南烹仰韓學蠔山馬甲不易致岸下紫
鱗方牣躍主人鸛鶴真耐痛笑許子彭如水白
諺語有鸛鶴日至水濱羣蟹相與捕魚蝦飼之
以為常一日鸛鶴語蟹曰施而不報非禮也吾
喬木巢成亦可延客能從吾乎蟹以無翼辭鸛
鶴曰此易耳子以兩距鉗吾足我爾身也蟹悅
從之一飛戾空蟹懼鉗益力鸛鶴痛怒罵之蟹
笑曰作主人乃爾痛耶
鄭德言暫館於别墅
我如杜甫逢王翰君似梁鴻領孟光花竹自慙非獨樂
杼機聊喜聽隣墻賦成寕笑老傖父甕熟定容周舍郎
他日楊花飛燕子可能長記陸宣莊
安晚偶成
五物中間着一翁園㕓隨分可支筇章施采服花糚露
戞擊鳴球竹嘯風疎種密栽觀木漸淺流深浚養泉蒙
眼前丘壑無佳句自哂詩腸苦未窮
和鄭制幹遷居
帝遣夫君侍玉除薾雲飛上駕龍駒兵談暫此棲油幕
荷隰居然見子都風牖喜便鴻案舉月臺長對兔輪孤
孟嘗幸舍非吾事徒愧荀林為送孥
和鄭制幹謝借居且惠朋樽醉螯詩
平生愛山林里居想王屋孤月自無朋斷雲曾不族詎
知莊遵市鯈有賈誼卜西河就索居漆園問尊足翟門
羅可去軻宅仁已熟似聞結駟多每見後騎屬魯臺時
遣餽監侯已發粟競懽王儉蓮肯問顔子粥家貧願鄰
富蒹葭欣倚玉頗容&KR0632;稽叟來簉堂上燭猶能辨絲簧
漸近不如竹濯醪慁兵醖庸行參聖讀願為善頌禱既
醉備五福謀婦擬提壺敲門驚啄木持螯兩從事來就
桑下宿美味均適口雙明喜增目命駕匪千里星言媿
不夙聯句乏追韓補詩聊繼束終當效樂天駱馬為酒
鬻
題雪竇千丈巖
並海危峰駕六鼇招提深處綠周遭樛松直上睡龍起
怒濤飛來風虎嘷坐向亭空雲作伴待看身與月争高
山靈意我酬清賞為酌冰泉讀楚騷
林治中近有捕虎之役調以拙詩
豺狼當道實堪嗔就乳於莵哭楚臣馮婦下車宜衆悅
將軍射石見心眞渡河應避馮河勇搏獸終歸舞獸仁
他日朕虞須命益九官濟濟定相親
比以拙詩戲調張籍不知作者已盈軸矣輒和兩
韻
展也虞朝庶績熙合修筐貢暨熊貍兕容于野雖非地
豹澤其文似識時毛革正須供有用血牙安事殺為嬉
國僑惠政人誰犯虎聽多應謝子皮
虓虎寕如龜有知陸行端自觸危機縳渠吕布還須急
驅以王尋漫失威肯使黔驢呈短技直教獵騎合邊圍
惡盈詎必分人獸猛獲終擒自衛歸(宋人請猛獲於衛石祁子曰天下之)
(惡一也云云衛人歸之)
圃中問訊梅友老榦疎花有足喜者
洗出金灘鎖骨沙種成老樹競槎牙冰霜歴盡肌生玉
窗牖寒深影到紗舊歲枝頭新歲景十分好處一分花
誰言冷圃惟秋菊春意撩人乃爾邪
東湖送藕與葺芷
草木誰無知葉落能糞本榮枯逓乘除苖實自穮蔉東
湖百頃蓮夏日傲趙盾州家浚河渠獮薙甚芸墾長身
萬柄荷髦梗付鍤畚寒烟熨青鏡時有白浪輥水解毓
仙骨根着泉源混外乾乃中腴下益寕上損淤泥胎玲
瓏多節竅混沌園丁亦善沒擘波沸魴鱒衆株忽仰浮
登岸如衮衮誰知絳縣塗可試平叔粉名非玉井船實
過秋蘭畹肴蔌雜燕豆葅菜補中壺交梨能養生諼草
亦忘忿空言出好事就與津燥吻贈君擬條冰差勝羞
藻蕰
送新薑與葺芷
仲尼何不撤薑食損智深譏藏戲劇將以愚民豈其然
半山失喜為動色拗執誰解鐫此老一時鑿說契胷臆
我疑驗之神農書增壯胃腑良有力月令音商其味辛
調芼魚蔬配香稷方冬沃土培其根隴畦分封隨壤息
長鬚視苖厪獻新先時斸起奮鉏棘青株斯拔薤本重
紅萁半露蔆包側駢指驚看産漆園眡足疑為導積石
欲搗芳辛入&KR1085;臼為憐膚理傲金狄僕命薺荼涴詩雅
肩差梅桂班内則笑加束縳伐書鯉持助饔庖鱠銀鯽
旱年宜薑諺有之今歲雨多生意嗇小摘酸寒類甲菜
大阿嬰冒期膝席公羊榖梁汝往哉反音一笑當勿劾
(稗官有記公羊穀梁並出一人之手其姓則姜盖四字反切即姜字也)
山間錄拙作求教葺芷俚語將命笑擲幸甚
老我愧不學無以祛六蔽短綆赴修汲深淺忘厲揭每
逢撲凸篇如對葛答謎敵壘或致師何以禦柴曳書林
倦回旋筆徑宜脾睨獨自搔背痒誰與解韈繫誤墨拙
成蠅飲醯癡聚蚋噐成多苦窳草創類茅蕝未善文心
雕曷助葵足衛樂只正始音盡發文冢瘞古意窺九嶷
詞源决三澨英英韻風雅噩噩規誥誓精剛拏健鶻妥
帖律狂猘解注卑蟲魚獻納笑蝦䱥讀檄頭愈疾聽語
麋著草風高補釣臺天朗摛蘭禊合止按商角刮磨出
廉銳妙指曲不傳奪胎骨可蛻神鍼如運斤折屋去眼
翳又如大醫王割胃滌滛滯萬象困蒐討瑶金拔昆麗
司文當執衡却掃甘擁篲空山闊游從思君願言嚏蕪
詞薦藜藿香芼待薑桂翳桑急壺飱毋為答飯毳
兩宋名賢小集卷二百三十四
