兩宋名賢小集卷三百六十九
宋陳思編
元陳世隆補
雪磯叢稿(四)
呈姚雪篷使君
祝融應自勝崆峒且讀通書辨聖功事可語人甘受謗
詩能名世不嫌窮春邊采藥收湘&KR0581;月下調弦送楚鴻
頼有行人碑尚在棠隂依舊戀東風
雪篷見示送趙東嵓詩
皇華歌徹酒杯忙澤畔騷翁送范滂琴帶衡雲弦索潤
馬飡湘芷轡丝香山中貍豹隨吟旆部内豺狼入按章
却笑詩寒吟骨聳愁看酬唱挾風霜
書蕭千嵒集
向來楊陸共崢嶸吟到亭邊趣轉精古似洞庭張雅樂
嚴如即墨斂殘兵茵陳終不肥方朔芣苢何堪病冉耕
細讀殘編搔白首未應造物忌詩名
滕王閣下賦
越&KR1956;蜀艇亂相偎風飽千帆帶雨開閣上鳴鸞今已往
江頭飛鶩只堪哀柳汀絮滿河豚賤桃塢花殘石首來
應接溪山吾不暇自憐白髮欠詩才
宿金灘
瀧吏崖翁是賞音江流泯泯對秋吟天蝦撲火檣帆晚
水狗捎魚島嶼深千里庭闈雲滿眼十年湖海雁驚心
今宵客枕清如許穩讀西山夜氣箴
寄許介之
贏得詩名遍九州酒徒棋畔半公侯離騷甘隱魚鱗屋
樂府多傳鸛鵲樓醉葉幾窠藏菊徑蠧荷三畆護漁舟
中原應有樓蘭國空鎖吳鈎到白頭
聞邊報寄姚雪篷
淮烽蜀燧照邊隅白髮憂時我腐儒楚客汀洲搴杜若
齊王沮澤索柴胡耽吟自愛南游好久謫曾謀北事無
擬對祝融捫蝨語何時重捋使君鬚
寄戴石屏
曾到元郎吟處吟雪篷烟艇久相尋鳳鳴道國空詩句
雁到衡峯只信音拾橡祠邊寒聽雨紉蘭院裏夜分衾
蹇驢倘遂黃花約鴉觜敲烟共掘參
戊戌冬僕客桂林雪中趙叔愚司理書張司業逢
賈島絶句為寄今冬對雪感而有作
朔風桂水浸瓊沙曾共騷翁理釣槎對客又吟瑞木(缺)
論詩還憶欵冬花饑能驅我瓶儲罄老不饒人鏡影華
擬喚扁舟尋剡叟嶺梅瀟菊各天涯
寄仙巢先生鍾尚書
吹香亭上送飛鴻且把行藏寄蜀桐老境只須尋遠志
世途還要避沙蟲公行天地初何憾道在丘園固未窮
曾是轅門投卷客應憐聽雪卧蕯藭
寄蕭太山兄弟
梅花好處共心期曾擷天葩寄夢思兄弟自為千古計
江湖方誦二蕭詩貪泉定喜逢廉吏倭國何須拜老師
(蕭穎士事)賸擬尋君攀桂樹路途誰肯借驢騎
送丁少卿自桂帥移鎮西蜀
瓊海收邊玉帳閒又移齋艦泝浯灣三邊形勢全憑蜀
四路封疆半是山魏將舊聞侵劍閣漢兵今欲卷函關
細傾瑞霧論西事想在元戎指畫間
訾家洲
竹塢松灣遍履痕斷碑無首野苔昏江山應識前賢事
賢哲今存幾世孫島霧海霞留古意春猿秋鶴冷騷魂
何人會得登臨意閒嚼梅花伴酒樽
次韻李監丞同劉玉淵遊七泉
世變如流水前喆嗟逝川良牧隆化本訪古漫叟泉念
茲名泉意感彼末路偏淵竇與嵌臼杖屨聊回旋不識
漫叟心曷誦漫叟篇惻念軫蒼氓溥澤同一天蟻聚與
羔跪命義當亦堅回邪乃敗德毋以已欲專夸士五鼎
辱穹爵或自鐫臨流嘆澆風薄言傾酒船浸泉旌我志
凍泉存舊傳潓漶涍汸淔銘石昭萬年無(缺)感發人黜
彼敲墨氊歲月亦云久古跡埋塵烟泉根石巳泐泉上
樹欲仙森戟呼虎士誰能聽潺湲理義著古今貴賤俱
荒阡今公七泉游陵谷尚未遷勵俗振古道及兹誦惡
圓劉侯同襟期賡倡揮彩椽漫叟或有知騎鯨躍層淵
彼哉賊君父圓曲工求權厲民恣屠斮巧宦勤攀緣安
得激七泉布作化雨宣
送絅齋李監丞赴湖南提舉
吏統久已紊使選非易為蝎虺何蓁蓁鴻雁何纍纍持
節豈不多曠職苟所私緬懷紫陽翁昔使東浙湄陳臬
糾官邪揚仁蘇民疲兹道有後先哲儒昭令規絅齋寄
瀟牧德懋灼帝知勵廉肅寮宷反稅驩鄉耆所學藴淵
道寬嚴權理宜兹總全楚境歌此皇華詩位穹民言邈
壤廣吏螙滋問俗職所重簡僚乃政基視聽貴遠周細
微在可遺攬轡戒前路豈為好爵縻揆予忝英盼懷德
念别離别離夫何念康濟乃所期懿兹遠大業肇此咨
度時勖哉振英采慰我湘民思
秋夜感懷
溽露沾灌莽華月流高旻吟笑嘉此夜撫化悲蕭辰蕭
辰何所悲遊子多苦辛道窮年力謝業遙壯志湮玄鬢
日以變豐景豈遂淪堪輿一大宅羲娥為旅人卉木互
榮落蛩蟀何吟呻氣隨稚髦變理勝䘏喜均反性樂天
爵測化葆道真撫卷慨往哲芳猷藐難親
術士醴陵丁夢榮將之舂陵有贈
看盡槐花買卜人窊樽且認舊碑文只今世上無清惠
却恐元郎解笑君
綠水池邊舊釣磯何時歸去濯征衣千年城郭應無恙
祗怕風塵老令威
送歐陽平仲起鬱林教官
快把詩書洗瘴茅雕題墨齒盡同胞天涯那得隨衿佩
試借叔堂講義鈔
古來節婦比忠臣怊悵明珠一窖塵千古綱常君記取
題詩煩問墜樓人
萍鄉和王堯章韻
征衲無人補舊綿蕭條客枕楚萍邊撥殘石炭西窗冷
却憶山家榾柮烟
慈氏閣
崢嶸梵閣碍銀潢且對畦衣問馬王落日斷霞連楚粤
缺鐘壊像雜梁唐英豪已往雄圖歇棟字猶存古意荒
惆悵石湖題柱在倚欄無句獨悽凉
雉山寺宋永初中有僧西顒誦法華經於此白雉
聽之而化至唐黃梅五祖弟子喜登告祖乞巡禮
五祖應以遇雉即止後至此開山本朝王初寮有
留題
蘚碑蘿石擁嵓扃獨倚笻枝問大乘白雉苦無千歲種
有山空識六朝僧詩傳北岳刊新帖禪接西淮冷舊燈
擬鑿冰泓澆凍研禊亭閒借法華謄
擬遊長沙至零陵忽動歸興
擬尋禹柏過長沙且泊愚溪問酒家歲旱何能飛石燕
秋高還看落天蝦乾坤納納催霜鬢歧路悠悠又菊花
惆悵草黃騏驥病歸心依舊繞烟霞
袁家渴泊舟
往事誰能問水濱停橈仍是薄西曛樵漁空自存袁姓
鳬雁何應識柳文釣艇分燈歸客艇嶺雲拖雨接溪雲
楩櫚蘭芷今何在空使行人誤舊聞
小㰕袁家窠竹居買酒
江遶衡門接旅津鯉魚風歇水潾潾湘醨三盞澆吟思
瀟碧千竿對老身題壁未能行客醉典琴不用主人貧
隔江誰掉扁舟去滿載鸕鷀捉錦鱗
餞雲&KR0676;唐使君赴邕州
篻簩竹畔擁雙旌回首江蘺隔楚汀曾向前賢參學問
且教遠俗識儀刑安南兵息烽烟冷羅殿馬來蠻草青
悵望鈴齋何處是遙瞻朱雀認詩星
歸侍
石田茅屋野苔春喜對庭闈話苦辛客路本無如意事
瘴鄉惟有蚤回身且尋農耒耕湘雨待看天戈洗戰塵
門外黃旗邊餉急可憐杯酒各傷神
寄吳茂遠
蘇公堤畔繫吟驢知在垂楊第幾株學校文章如畫餅
朝廷官爵似呼盧春吟應欠梅花在時事曾言楮幣無
惆悵湘湄分袂處今看細雨長蘼蕪
送史主簿之鄂就辟
囊中秋卷逼唐賢門外侯芭問太玄才大豈堪栖枳棘
官清應只友蘭荃湘行又泛君山月淮績曾衝赤壁烟
擬借從君新句看試尋黃帽寄綱船
宦途捷徑在三邊且駐吟船贈馬鞭壯士苦無横槊志
將軍還用撒花錢韃兵猶未回燕鴨蜀耗何應問杜鵑
今日送君無别話看隨郤縠洗狼烟
送邵瓜坡試湖南漕舉
槐花匝路促湘行閩賦唐詩舊擅聲有志向曾言國事
論心何止在科名畢方夜煽杭都火大角秋纏蜀道兵
莫教腐儒場屋話琅玕滿腹正須呈
送李公裕遊臨武
嶺梅瀟菊兩關情歲晚江湖載酒行客路欲依嚴挺子
瘴鄉已老少游兄瓦盆且話田家事肉食誰通鈍漢名
惆悵韓張亭畔路雪鞭風帽又東征
贈江華熊伯岩
堂萱營柳伴吟哦黃綬仙翁鬢未皤對客不矜名第貴
論心唯在簡編多江頭魴鯉香晨膳境内鴟梟冷夜窠
湘國詩盟人寂寞衰頽猶喜識隂何
江華送熊清父遊廣州時予有衡陽之役
邂逅陽華且酒壺海鵬衡雁各征途閒身俱被饑寒役
老境還堪離别無鄉夢定應思欵段客吟何用說娵隅
曾從仙叟參玄訣好訪安期采澗蒲
喜李景魏就熊岩伯縣尉招
長歌白石艸廬深今抱園絲就賞音温飽不為兒輩計
行藏端見古人心鱣魚堂上春開帳鸂鶒灘前夜對衾
擬挂奚囊梅下聽謫仙應共隱仙吟
送友人之辰州覲省
跕鳶巢畔瘴雲低山徑如梯去馬遲正則自吟皇樹頌
廣微惟誦白華詩春風採藥桃花國落日尋碑薏苡祠
覓得丹砂能寄否溪亭送客鬢毛衰
夢訪劉漫塘魯雪巢二先生
前輩風流歇江湖欠賞音向期行古道誰復識予心月
浸金壇冷雲歸玉笥深瀟湘風雨夜客夢得相尋
青湘逢廷對人歸因問時事
南客帝鄕歸青袍照綠髭問知當世事解誦聖君詩淮
蜀軍書急襄樊邸報遲空傳廷試策韋布說邊陲
南林寺
律院僧應俗庭荒草木刪無碑堪攷古有客自看山竹
好惟嫌密雲多不自閒小溪知最近童浴夜方還
兩宋名賢小集卷三百六十九
