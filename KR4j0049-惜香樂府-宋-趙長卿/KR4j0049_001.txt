惜香樂府卷一
宋趙長卿撰
春景
水龍吟(酴醿)
韶華迤邐三春莫飛盡繁紅無數多情為與牡丹長約
年年為主曉露凝香柔條千縷輕盈清素最堪憐玉質
冰肌婀娜江梅謾休爭妬翠蔓扶疎隱映似碧紗籠
罩越溪遊女從前愛惜嬌姿終日愁風怕雨夜月一簾
小樓魂斷有思量處恐因循易嫁東風爛漫暗隨春去
念奴嬌
小春時候見早梅吐玉裁瓊粧白點點枝頭光照眼惱
損柔腸情客暗裏芳心出羣標致經歲成疎隔如今風
韻何人依舊冰雪冷豔瀟灑天然香姿肯易許遊蜂
狂蝶夜半黃昏擔帶了多少清風明月宋玉雖悲元超
雖恨見了千愁歇東君還許有情取次攀折
滿庭芳
爆竹聲飛屠蘇香細華堂歌舞催春百年消息經半已
凌人念我功名冷落又重是一歲還新驚心事安仁華
鬢年少已逡巡明知生似寄何須苦苦役慕蹄輪最
難忘通經好學沉淪況是讀書萬卷孤負他此志難伸
從今去燈窗勉進雲路豈無因
花心動(客中見寄煗香書院)
風軟寒輕暗香飄撲面無限清楚乍淡乍濃應想前村
定是早梅初吐馬兒行過坡兒下危橋外竹梢疎處半
斜露花花蕊蕊燦然滿樹一任看花凝竚因念我西
園玉英真素最是繫心婉娩精神伴得水雲仙侣斷腸
没奈人千里無計向釵頭頻覻淚如雨那堪又還日莫
踏莎行(春莫)
柳暗披風桑柔宿雨一番綠遍江頭樹鶯花已過苦無
多看看又是春歸去病酒情懷光隂如許閒愁俏没
安排處新來著意與兜籠身心苦役伊知否
南歌子(早春)
春色烘衣煗宫梅破鼻香盡驅和氣入蘭堂又是輕雲
微雨下巫陽酒帶歡情重醺醺氣味長晩來拂拭略
梳粧笑指一鈎新月上迴廊
蝶戀花(春深)
宿雨新晴天色好穠李夭桃一夜都開了燕子歸來深
院悄柳綿鋪逕無人掃咫尺鶯花還又老綠入閒階
只有青青草參揣前期誰可表此情不語知多少
鷓鴣天(荼䕷)
鏤玉裁瓊莫比香娉婷枝上殢春光風流别有千般韻
割捨昏沉入醉鄉蜂共蝶儘乾忙檀心知未肯尋常
從來詩苦人消瘦乞與幽窗富錦囊
又(春莫)
蜂蜜釀成花已飛海棠次第雨臙脂園林檢點春歸也
只有縈風柳帶垂情默默恨依依可人天氣日長時
東風恰好尋芳去何事驅馳作别離
江神子(梅)
年年長見傲寒林壓羣英有餘清曾被芳心紅日惱詩
情玉質暗香無限意偏婉娩儘輕盈今年瀟灑照岐
亭更芳馨也崢嶸無奈多情終是惜飄零誰與東君收
拾取怕風雨挫瑤瓊
南歌子(荆溪寄南徐故人)
春思濃如酒離心亂似綿一川芳艸綠生煙客裏因循
重過豔陽天屈指歸期近愁眉淚灑然無端還被此
情牽為問桃源還有再逢緣
臨江仙(賞花)
憶惜去年花下飲團欒爭看酴醿酒濃花豔兩相宜醉
中嘗記得帬帶寫新詩還是春光驚已莫此身猶在
天涯斷腸無奈苦相思憂心徒耿耿分付與他誰
一叢花(杏花)
柳鶯啼曉夢初驚香霧入簾清胭脂淡注宫粧雅似文
君猶帶春酲芳心婉娩媚容綽約桃李總消聲相如
春思正縈縈無奈惜花情曲欄小檻幽深處與慇勤遮
護娉婷姚黃魏紫十分顔色終不似輕盈
青玉案(春暮)
天涯目斷江南路見芳草迷風絮綠暗花梢春幾許小
桃寂寞海棠零亂飛盡胭脂雨子規聲裏山城暮月
挂西南夢回處滿抱離愁推不去雙眉百皺寸腸千縷
若事憑鱗羽
醉蓬萊(賞郡圃芍藥)
是三春已暮浪蕊彫殘牡丹零落獨殿清和有佳名芍
藥淺淺芳叢繡幢鼎鼎更豓香綽約渾似揚州畫樓捲
起翠簾紅幕倚檻輕盈萬嬌千媚故整霞裙笑花寂
寞太守風流擁笙歌圍著坐上詩人二千里外念此身
飄泊客眼看花歸心對酒番成蕭索
雨中花慢(春雨)
宿靄凝隂天氣未晴峭寒勒住羣葩倚欄無語羞孤負
年華柳媚梢頭翠眼桃蒸原上紅霞可堪那盡日狂風
蕩蕩細雨斜斜東君底事無賴薄倖著意殘害鶯花
惟是我惜春情重說奈咨嗟故與慇勤索酒更將油幕
高遮對花歡笑從教風雨著醉酬他
驀山溪(早春)
曉来雨霽弱柳搖新翠麗日媚東風正不㬉不寒天氣
幽禽弄舌花上訴春光高一晌低一晌清亮圓還碎
那知時勢春亦元無意草木自敷榮似人生功名富貴
我咱諳分隨有亦隨無不妒富不憎貧歌酒閒遊戲
蝶戀花
芍藥開殘春已盡紅淺香乾蝶子迷花陣陣是清和人
正困行雲散後空留恨小字金書頻與問意曲心誠
未必他能信千結柔腸愁寸寸鈿釵幾日重相近
虞美人(清婉亭賞酴醿)
江梅雖是孤芳早爭似酴醿好凡紅飛盡草萋迷婀娜
枝頭纔見細腰肢玉容消得仙源惜滿架香堆白檀
心應共酒相宜割捨花前猛飲倒金巵
又
冰塘淺綠生芳草枝上青梅小柳眉愁黛為誰開似向
東君喜見故人來碧桃銷恨猶堪愛妃子今何在風
光小院酒尊同向晩一鈎新月落花風
江神子
小溪清淺照孤芳蕊珠娘暗傳香春染粉容清麗傅宫
粧金縷翠蟬曾記得花密密過雕牆而今冷落水雲
鄉念平康轉情傷夢斷巫雲空恨楚襄王冰雪肌膚消
瘦損愁滿地對斜陽
醉蓬莱
是平分春色夢草池塘暖風簾幕昨夜三台燦天邊芝
角自是君家慶流澤遠降生申崧岳厚德温良高才粹
雅淵源學博何事丹墀尚淹闊步未許中原少勤方
略且對笙歌醉黃金錯落蕊洞珠宫媚人桃李趁青春
綽約綠意紅情成隂結子五雲樓閣
臨江仙(暮春)
春事猶餘十日吳蠶早已三眠多情忍對落花前酴醿
飄㬉雪荷葉媚晴天香淡無心浸酒綠浮可意邀船
時光堪恨也堪憐單衣三月莫歌扇一番圓
青玉案(社日客居)
去年社日東風裏向三徑開桃李脆管危絃隨意起綠
隂紅影㬉香繁蕊伴我醺醺醉今年社日空垂淚客
舍看花甚情意江上危樓愁獨倚欲將心事巧憑來燕
說與人顦顇
南歌子(春莫送别)
枝上紅飛盡梢頭綠已勻遊絲柳絮媚青春向晩㬉風
簾幕練光新春已匆匆去那堪話别情劉郎幾日便
登程告你覓些歡笑送行人
醉落魄(春深)
麥畦勻綠枝頭屑屑飛梅玉傷心何事人南北斷盡回
腸忍聽陽關曲倚窗青蔭亭亭竹好風敲動聲相續
夜闌怕見銀臺燭會得離情他也淚速速
點絳脣(春思)
密雨隨風昨來一夜簷聲溜奈何僝僽官路梅花瘦
賦得多情怕到春時候如今一病非因酒試問君知否
又(柳)
春到垂楊嫩黃染就金絲軟麗晴新煗湧翠千山遠
為甚年年眉向東風展閒消遣欲歸猶嬾漁笛天將晩
又(春半)
輕煗輕寒賞花天氣春將半柳搖金線求友鶯相喚
玉腕蛾眉意眼頻頻眄歌喉軟玉巵受勸一醉應相拌
又(春雨)
夜雨如傾滿溪添漲桃花水落紅鋪地枝上堆濃翠
去年如今常伴酴醿醉今年裏離家千里獨洒東風淚
又(春莫)
啼鳥喃喃恨春歸去春誰管日和風煗綠暗閒庭院
還憶當年綺席新相見人已遠水流雲散空結多情怨
鷓鴣天(詠荼䕷)
弱質纖姿儷素粧水沉山麝鬱幽香直疑姑射來天上
要惱人間傅粉郎揀釀酒枕為囊更餘風味勝糖霜
肯如紅紫空姚冶謾惹遊蜂戲蝶忙
又
玉容應不羨梅粧檀心特地賽爐香半藏密葉牆頭女
勾引酡顔馬上郎樽乏酒且傾囊蟹螯糟熟似黏霜
一年光景渾如夢可惜人生忙處忙
又
洗盡鉛華不著粧一般真色自生香飄飄何處凌波女
故故相迎馬上郎尋譜牒發詩囊絶勝梅萼嫁冰霜
故山寒食依然在勾引東坡旅興忙
又
鏤玉裁瓊學靚粧不須沉水自然香好隨梅蕊粧宫額
肯似桃花誤阮郎羞傅粉賤香囊何勞傲雪與凌霜
新來勾引無情眼拌為東風一晌忙
又
綽約肌膚巧樣粧風流元自有清香未應傅粉疑平叔
却笑荷花似六郎浮蟻甕入詩囊學人消瘦怯風霜
午窗一枕莊周夢甘作花心粉蝶忙
探春令(元夕)
去年元夜正錢塘看天街燈火閙蛾兒轉處熙熙語笑
百萬紅粧女今年肯把輕孤負列熒煌千炬趁閒身
未老良辰美景欵醉新歌舞
小重山(殘春)
清曉窗前杜宇啼遊仙驚夢醉斷魂迷起來窗下看盆
池傷春去消瘦不勝衣柳陌記年時行雲音信杳與
心違空教攅恨入雙眉人巳遠紅葉莫題詩
又(殘春)
綠樹隂隂春已休羣花飄盡也不勝愁遊絲飛絮兩悠
悠迷芳草日㬉雨初收深院小遲留好香燒一炷細
煙浮更聽羯鼔打梁州惱人處宿酒尚扶頭
菩薩蠻
梅花有意舒香粉舒香巳得先春信香與露華新露濃
愁殺人酒多愁愈重此意誰能共淚濕染衣斑夜霜
金縷寒
又
梅花枝上東風軟朝來吹散真香遠雅淡有餘清客心
和淚傾美人臨别夜月晃燈初灺玉枕小屏山眉尖
曾細看
惜香樂府卷一
