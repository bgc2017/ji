宛陵先生集卷第二十八
宋宛陵梅堯臣聖俞著
和資政侍郎湖亭雜詠絶句十首
遠山
插雲千萬重一望不可暫前嶺與後峰翠色濃
復淡
蓮塘
不畏塘雨急鈿葉自相遮紋禽忽驚去衝落波
上霞
漁潭
烟潭深不極鑑碧無菱花日脚下波心澄江見
魚蝦
稻畦
淺淺碧水平靑靑稻苗長偏知楚客愛白鷺飛
下上
苔徑
林間夏雨滋復有斜陽照綠淨不搖風從教春
草笑
流泉
石齒嚼寒聲𥻘𥻘縈曲處有時浮落英又過城
根去
小橋
伐桂向芳洲跨波灣勢小時愛游人渡游人在
林杪
漁艇
古木刳爲舟野藤牽作纜釣人寒雨中遠望烟
蓑暗
採菱
紫角菱實肥靑銅菱葉老孤根未能定不及寒
塘草
汀鷺
食魚日巳晚矯翼烟際還不與鴈鶩競風標亦
自閒
王德言夏日西湖晚步十韻次而和之
雨餘殘照在塘靜獨行行荷積水珠重天收霓
帔輕倦禽依卧柳聚蚓殢拗泓帽側林枝礙裳
褰野蔓縈芡韜園客剥蒲刃水祅驚決決流泉
活濛濛夕霧平榴房生蠧落蛛網害蟲成坎黽
無時怒渾魚自樂清高臺從獸窟古道有根横
寫景未能就娟娟月上城
新沼竹軒
作軒仍見竹蕭灑排青幢斜烏與落月靜影畫
寒窗光沒影亦没激水自淙淙夜深猶讀易誰
更憶清江
麥門冬内子吳中手植甚繁鬱罷官移
之而歸不幸内子道且亡而茲草亦屢
枯今所存三之一耳遂感而賦云
香草葉常碧本生嵓澗邊佳人昔所愛移植堂
階前自吳北歸梁復以盆盎遷佳人路中死此
草未忍捐與我日憔悴根不通下泉勤勤爲澆
沃稍見萌穎鮮終當置墳側長茂松栢埏
野鴿
孤來有野鴿觜眼肖春鳩饑腸欲得食立我南
屋頭我見如不見夜去向何求一日偶出群盤
空恣嬉游誰借風鈴響朝夕聲不休饑色猶未
改翻翅如我仇炳哉有靈鳳天抑爲爾儔翕翼
處其間顧我獨遲畱鳳至吾道行鳳去吾道休
鴿乎何所爲勿汚吾鐺甌
孫曼叔暮行汴上見鶻擊蝙蝠以去語
扵子
野鶻性决裂所食唯獰飛小鳥不入眼拳發強
弩機日暮未有獲豈擇大與肥瞥下攖蝙蝠去
以填腸饑休笑老鴟飽㗸得腐鼠歸
寄宋中道
爾書我不荅爾怒從爾罵天馬新羈時氣横未
可駕儻我一日死爾豈無悲咤唯知道義深小
失不足謝
梨花憶
欲問梨花發江南信始通開因寒食雨落盡故
園風白玉佳人死靑銅寶鏡空今朝兩眼淚怨
苦屬衰公
畫竹枝扇
石上老瘦竹忽在紈扇中執之意巳凉不待搖
清風小節未見粉淚痕應合紅日將炎暑退畏
蠧生秋蟲
兩日苦風思江南
擺磨萬木聲朝吼暮不止吹沙作雲飛物狀顏
色死還念江上山落瀑鳴幾里茅茨松竹間翠
的門前水下窺石穴魚出入數十尾是時殘照
微古路誰家子羸馬入烟林區區何若此昔笑
今已迷薄官正如彼何當歸去來臨流重洗耳
送謝師厚歸南陽
竹舘蔭以風灑水坐猶熱念子遠歸時焦烟起
車轍落日原上微鳥棲人欲别我心明月在相
照異盈缺
資政王侍郎南京畱守
百世興王地乘時巳建都離宮萬戸寄京邑四
方模尹以名臣擇朝仍宿哲俞果資卿屬重將
俾國人蘇迎餞車交轍奔馳士結途許嗟人惠
奪宋遲德恩敷日月天闈近山河地勢趨壓城
隋柳密開苑漢池枯文物希前代謳歌得大儒
鄒枚跡雖古賓從豈今無
送通判太博
相見不在久見久未必親無爲歲月淺豈不膠
漆均猶嗟欲别日事疉如排鱗安得獨携酒遠
送秋水濱
和韓子華桂花
莫以天下桂皆爲月中物猶言月有兔野豈無
狡窟空山桂花多艷色粲然發樵客不知貴柰
何薪㸑屈
宿安上人門外裴如晦胥平叔來訪
胥裴喜我至冐雨夜出城燈前相對語怪我面
骨生爲言憔悴志因意多不平亦見子頷鬚長
黑巳可驚知子有所立毛髮隨世情子心且如
舊後軰苦前輕
宋中道失小女戲寬之
宋子失汝嬰苦將造物怪造物本無惡爾責亦
巳隘且如工作器寧復保存壞收淚切勿悲他
時多壻拜
刁經臣將歸南徐許予尋隱居之所及
亡室墳地因走筆奉呈
欲居江上江試與問京峴嘗觀鮑家詩心慕巳
不淺行當卜結廬依農事淸畎傍葬吾先妻同
穴晚未免買谷勿險深求岡要平顯松竹應所
宜蒿萊預教翦我志决不移君言幸須踐
尉氏縣阮籍嘯堂
古城多瘦棘莾莾連荒臺不見長嘯人黃土空
崔嵬北顧蓬池上枯廢生蒿萊當時思大梁還
望已徘徊今我復懷昔豈不傷且哀鳥呼有遺
響英靈同土灰
送趙仲寶永興乾耀提舉捉賊
知君少以勇曾向蕭關戰横刀突虜圍奪馬傷
湖箭當時獨免歸猛毅邊人羡今來提漢卒寇
盗淸秦縣未足賀功名功名它日見
合流河堤上亭子
隔河桑榆晚藹藹明遠川寒漁下灘時翠鳥飛
我前山藥植瑣細野性仍所便令人思濠上獨
詠莊叟篇
早至穎上縣
夜發曉未止獨行淮水西明知寒草露暗濕瘦
驄蹄半滅竹林火數聞茅屋雞秋天畏殘暑不
爲月光迷
欲陰
鸜鵒知天風鵓鴣知天雨途路猒塵昏車馬煩
泥阻陰仍老易覺體質預辛楚安坐與壯年愼
勿忘酒脯
正陽驛舍夢鄭并州寄書開之卽三山
圖也
我來淸淮側夢得鄭公書開書一把玩乃是三
山圖山形雄且邃筆畫簡而疎紙幅不盈尺萬
仞勢有餘卷置懷䄂中意獲窹巳無
新婚
前日爲新婚喜今復悲昔閫中事有託月下影
免隻慣呼猶口誤似往頗心積幸皆柔淑姿禀
老蟹飽經霜紫螯靑石殼肥大窟深淵曷虞遭
食沬香餌與長絲下沉寧自覺未免利者求潛
潭不爲邈
取&KR1173;
東灣暖無沙有&KR1173;淵泥下輕舠復翠竿預致曾
誰捨刳肉不知數持爲楚鄕鮓嗜味固足珍况
亦椒橙假
穎水費公渡觀飲牛人
渡口飲牛歸村墟夕陽裏黃犢未及群抱帶過
寒水利心乃如仁耕領破不止當時彼何高獨
能譏洗耳
穎水
穎水苦流瀑淺平秋與冬岸深開地勢底碧寫
天容道枉隨灣去村遥盡日逢迷魚是潭曲寧
見窟蛟龍
打魚
插葦截灣流寒魚未能越安知罟師意設網遮
其闕不須芳餌懸何待淸歌發所獲勝輪竿寧
聞憂澤竭
八日就湖上會飲呈晏相公
明當是重九黃菊還開不先將掇其英秋逕未
能有頽齡無以制但不負此酒紅頰誰使歌公
憐牛馬走
九日擷芳園會呈晏相公
今日始見菊雖見未全開猶勝昔無酒持望白
衣來破纇浮金英雜蟻巳盈杯何必探丹萸結
佩上高臺自不愧佳節安聽飛鴻哀
謝晏相公
刻意向詩筆行將三十年嘗經長者目未及古
人肩昔慕荀文若多稱王仲宣今慙此微賤重
辱相君憐
道中謝晏相公寄酒
頳泥墨印幾壺醁將慰窮途阮步兵一夜臨流
對明月舉杯愁聽鴈來聲
水苔
深苔何所若苦詠費毫尖繞繞水僊髮茸茸蛟
客髯綠縈秋石淨嫩值翠篙黏尚芼參差荇薄
言無此嫌
新鴈
塞鴈與寒來夜落汀洲宿泊船人不寐月下聲
相續
依韻和晏相公
微生守賤貧文字出肝膽一爲淸穎行物象頗
所覽泊舟寒潭隂野興入秋菼因吟適情性稍
欲到平淡苦辭未圓熟刺口劇菱芡方將挹溟
海器小巳㶑灔廣流不拒細愧抱獨慊慊疲馬
去軒時戀嘶芻秣減茲繼周南篇短橈寧及艦
試知不自量感涕屢揮摻
以近詩贄尚書晏相公忽有酬贈之什
稱之甚過不敢輙有所叙謹依韻綴前
日坐末教誨之言以和
嘗記論詩語辭卑名亦淪(公曰名不盛者辭亦不高)寧從陶
令野(公曰彭澤多野逸田舍之語)不取孟郊新(公曰郊詩有五言一句全)
(用新字)琢礫難希寶噓枯強費春今將風什付可
與二南陳
途中寄上尙書晏相公二十韻
驚颷入林鴉亂飛舞空落葉相追隨秋權摧物
不見跡但使萬古生愁悲登山臨水昔感别身
作旅人安得宜單舟匹婦更無婢朝餐每愧婦
親炊平生獨以文字樂曾未敢耻貧賤爲官雖
寸進實過分名姓巳被賢者知疎愚生不謁豪
貴守此退縮行將衰穎州相公秉道德一見不
以論高卑久調元化費精力猶且未倦刪書詩
唐之文章剔蕪穢纖悉寧有差毫釐謂其躭學
可與語便語淵奥祛佹疑浮言近意不歷口直
欲海窟拏蛟螭再拜膝前荷勤誨垂槖稇載歸
忘饑解艇水驛無幾舍新詩又遣牙兵持上言
行李覽物景聊可與婦陳酒巵下言狂斐頗及
古陶韋比格吾不私相公貴且事翰墨我輩豈
得專遊嬉今將蒿芹薦爼豆定亦不以微薄遺
嘗令有詠無巨細當因川陸舟車貽日對順流
思疾置老魚姦怯潛鱗鬐
舟中夜與家人飲
月出齗岸口影照别舸背且獨與婦飲頗勝俗
客對月漸上我席暝色亦稍退豈必在秉燭此
景巳可愛
舟中行自采苟𣏌子
野岸竟多𣏌小實霜且丹繫舟聊以掇粲粲忽
盈盤助吾苦羸&KR1170;豈必採琅玕自異驕華人百
金求秘丸昔聞王子喬上帝降玉棺此焉卽不
免但願在世安
蔡河阻淺
陸乏百鈞駞水假孤艇進穎苦灣灘長曲折劇
篆印蔡方阻淺涸寸步出慳吝膠舟看在前暗
磧礙難愼誰能使奡盪空自思禹濬丈夫少壯
時必在馳駔駿
黃駁
維舟飯孤村隔岸見黃駁瘦牧正苦饑瘡鳥復
下啄閔心無柘彈投塊徒自數力小不能中汗
顏慙且渥
入澤王河口
遠水路巳别古汊未窮源定知前山雨瀑泳至
且渾暗生秋草下稍復夏潦痕更去待月上猶
應可到門
西華逢李令子翼
適從穎水歸道逢西華長不見二十年顏鬚我
非曩君問洛陽日舊友多泉壤更别如前時應
復少吾黨
合流值雨與曹光道飲
秋風嚎衰林秋雨阻歸客頼有故時交舉杯聊
岸幘談兵與論文曾不涉陳迹必竟無所施醉
去思泉石
寄送謝師厚餘姚宰
我從淮上歸君向海澨去安知無幾舍邂逅不
相遇頗知飛空雲到月不得附月行旣不畱雲
亦值風故誠知會合難豈是忘所赴我雖躡新
屩心不捨舊屨誰謂若世人食瓜思弃瓠君南
我赴北日見陽鴈度茲欲遠寄音鴈行高且騖
但誦金石言扵時儻無忤
李密學遺苔醬脯云是自採爲之
潩流寒且急岸草巳凋摧石髮尚堪把江人曾
不來誰知烏榜去畱採碧潭隈持作吳鄕味能
令案渌杯
宛陵先生集卷第二十八
宛陵先生集目錄卷第二十八
和資政湖亭雜詠和王德言夏日晚步
新沼竹軒麥門冬
野鴿孫曼叔汴上見鶻
寄宋中道梨花憶
畫竹枝扇苦風思江南
送謝師厚歸南陽王資政京南留守
送通判太博和韓子華桂花
宿安上人寬宋中道失小女
呈刁經臣阮籍嘯臺
送永興趙提舉合流河亭
早至穎上縣欲陰
正陽驛夢新婚
登舟諭鷗
釣蟹取&KR1173;
穎水費公渡穎水
打魚八日湖會呈晏公
九日會擷芳園謝晏相公
道中晏公寄酒水苔
新鴈和晏相公
和酬晏公途中寄上晏公
舟中夜與家人飲舟行自採苟𣏌子
蔡河阻淺黃駁
入澤王河口西華逢李令
合流值雨與光道飲
寄送餘姚謝宰李密學遺苔醬脯
目錄終
