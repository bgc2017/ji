宛陵先生集卷第二十三
宋宛陵梅堯臣聖俞著
送刁經臣歸潤州兼寄曇師
古來山林士一往不復返區區世上名豈畢車
自挽前有高山危後有落日晩未知所止息巳
慕田家飯愛君京口歸萬事不著眼乘馬飾鞍
轡乘舟畫屋版長途與白浪徤駛固莫限力殫
風定時各各繫岸棧寄語老空人青崕勿鋤剗
贈狄梁公十二代孫國賓
雄雉飛上天牝雞白日鳴驅逐鳳皇雛百鳥不
出聲豈無鵰與鶚至死莫得爭孤鶴獨不懼使
風羽翼成鶴性本君子嘹唳通太淸至今有其
孫踉蹌田中行明時與稻粱重節亦貴名爾無
冲天力且與鶖鶬并愼勿啄泥穢坐使白鷺輕
寄金山曇穎師呈永叔内翰
江中峩峩山上有道人住風濤響殿閣雲霧生
席屨道人如不聞道人如不顧誰能識此心來
往只鷗鷺京洛三十年塵埃一相遇我與信都
公已落衣冠故平生守仁義齒髮忽衰暮世事
不我拘自有浩然趣未由逢故人坐石語平素
寄題刁經臣潤州園亭
新作城邊圃陂原上下斜竹多劉𥙿宅松接戴
顒家山色不須買江流何處涯但邀東海月莫
聽五更鴉
次韻和永叔夜坐鼓琴有感二首
夜坐彈玉琴琴韻與指隨不辭再三彈但恨世
少知知公愛陶潛全身衰弊時有琴不安絃與
俗異所爲寂然得眞趣乃至無言期
舜琴曰朕有語舜鬱陶乎孝悌怨則否傲狠愧
豈無我嘗撫卷歎歎此孟氏書此書有深意仁
義世久虛公今乃有感其不在茲歟魚躍與鶴
舞物情曾未殊無情則無應何必問鳥魚
李尙書挽詞二首
相門三世貴家法百年同天子賜恩禮史臣書
祖風笳聲穿苦霧隴穴啓寒蓬自古焉能免扵
茲是始終
伊水西頭月靑山北脚雲夜臺無復曉陰嶺有
時熏龍劒雙埋沒庭蘭竟鬱芬不知門下客誰
刻道傍文
送朱司封知登州
駕言發夷門東方守牟城城臨滄海上不猒風
濤聲海市有時望閭屋空虛生車馬或隱見人
物亦縱横變怪其若此安知無蓬瀛昨日聞公
說今日聞公行行將勸農耕用之卜陰晴
送代州錢防禦
堂堂鴈門行赫赫符節分紫塞千里障紅旗十
萬軍世家王爵貴祖廟將臣勲鍾鼓陳牛酒衣
裘論典墳呼鷹下靑漢牧馬出黃雲竇憲何爲
者燕然解勒文
寄題廬陵董氏桂林書齋
山東桑柘多江南松桂茂種桑事春𧖟栽桂事
華構嘗聞雲蓋下聚書爲大富往往見子孫緣
天掇星宿掇星星若珠光彩出屋漏秋收萬種
田作酒日爲壽亦有千里歸錦衣行白晝
次韻永叔乞藥有感
子厚論鍾乳要若鵝翎筒安取㗖棗栗謂相出
山東所産有所美愼勿憑村僮公問我餌藥石
臼將使礱我餌乃藤根得方非倉公曾聞李習
之其品今頗同此物俗爲賤不入貴品中吾妻
希孟光自舂供梁鴻荏苒歲月久顏丹聽益聰
雖能氣血盛不療貧病攻何如面黧黑腰金明
光宮亦莫如學釣緡鉤懸香藭但知烟水樂寧
計身瘠豐我生無快意豈異抱篤癃公乎忽我
求略辨雌與雄雄赤而雌白由來不同功沙合
固切似朋好殊未窮長年苟不遇笑殺渭上翁
和王景彝正月十四夜有感
燈光暖熱夜催春天半樓開飲近臣馳道横頭
起山岳露臺周匝簇朱輪隔簾艷色多相照下
馬輕豪各競新我巳暮年殊趣嚮濃油一盞桉
邊身
送雷太簡知虢州
牛車讀古書少作游秦客一朝起爲郎華省何
赫赫若有南山雲時時生枕席雲潤不益老呼
吸乘間隙抱痾初駭聞旣愈頼藥石遂請虢太
守虢事簡且適况有三堂存韓詩猶可覿永歌
復飲酒東平希阮籍
次韻和景彝元夕雨晴
春雲收暮城九陌灑然淸星出紫霄下月從滄
海明車音還似晝鼓響已知晴靜閉衡門卧無
心學後生
早春書局卽事
薔薇結舊蔓夭桃種新紅傷根桃不死著架蔓
依叢要以玩芳物亦寧負春風誰念太行下移
谷學愚公
古意
林中卽鹿人常爲虎所卽虎豈援鹿者亦各求
其食趨利不顧害禍患安可息古來遯世士輕
彼用智力
送李閣使知冀州
騕&KR1153;黃金絡春風北渡河將軍守漢法壯士發
燕歌綠水塘蒲短晴天塞鴈多家聲復年少矍
鑠笑廉頗
郭園梅花(二月一日)
未逢桺條靑獨見梅蘂好猶怯春風寒不比江
南早淸香拂酒杯素色欺蓬葆佳人金縷衣唱
徹嗟身老
送襄陵李令彥輔(李宋丞相妹婿永叔少居隨州尚往其家)
公相爲近親翰林爲故人親舊各貴顯靑袍未
離身六十去作令豈慕要路津又思漢東歸便
置漉酒巾深希陶淵明澹然意巳眞食棗齒易
黃晉俗誠自淳尙不顧隋珠安肯與此鄰送君
識君心掃跡向世塵(且歸漢東便欲致仕)
詠劉仲更澤州園中醜石
君家太湖石何從太湖得太湖天東南太行天
西北相去三千里雖有何致力古人煩舟車頑
質無羽翼竅引木蓮根木蓮依以植秋蛇出其
中舌吐虹霓色君嘗夸扵我怪怪亦特特以醜
世爲惡茲以醜爲德事固無醜好醜好貴不惑
送趙子淵知穎州
舊榖不棲畝新春原鹿饑野荒多寇&KR3458;詔發撫
疲羸驛騎東風急菑田小雨遲應同漢太守膏
澤亦能隨
寄題楊敏叔虢州吏隱亭
賢哉虢略君守虢事頗簡有亭後園中登覽早
至晩了了松栢關氣象入醉眼花草發瑣細禽
鳥啼睍睆竟日人不來亦莫去杯盞
次韻王舍人憶省中小桃寄江學士
淺綻燕脂紫蠟芳深斟吳酎白瓊觴鳳池人憶
去年艷雉省客無今日狂髣髴物華先上苑依
俙歌吹下昭陽平明社雨莫催促應翫移牀欲
近傍(去歲正聞禁中賞花)
次韻劉原甫社後對雪
社日遇群飲北風歸馬驕陽烏雲斗晦來燕翅
難調朝霰侵花冷春陰到地消宿酲無酒解薄
被覺寒饒爐炭重然獸衣裘更御貂蟄宮蟲復
閉時鳥腹將&KR1102;點綴何多思輕狂不柰飄唯知
妍可玩寧恤氣爲妖剡客偶然興海神非次朝
唱高仍和寡公又作長謠
次韻永叔二月雪
春雪損萌芽未必摧𣏌菊我心無愛憎隨分樂
自足桃李紅間白豈不悅我目𣏌菊嫩且甘豈
不飽我腹看花食𬞞仍舉杯趁取衰遲鬢猶綠
聞王景彝雪中禖祀還
二月漫漫雪齋宮夜寂寥壇場祠乙鳥桑柘響
陰梟履帶春泥重駒回廣野驕還批五色詔池
上踏瓊瑤(來帖云絃歌之外時復林梟哀鳴)
次韻景彝祀高禖書事
聞說郊祺喜氣翔曾由乙卯命封商今朝鍾鼓
登歌祀何日熊羆作夢祥掃雪野廬風凛凛陞
壇公衮佩鏘鏘君門賜胙予何有不似矜誇鳳
沼傍
次韻和永叔雨中寄原甫舍人
頼得春巢燕未歸高簷終日雨衰衰細籠芳草
踏靑後欲打梨花寒食時美景巳嗟空過盡名
園猶許悞相隨錦鞍切莫九衢去拍拍一如鵝
鴨池(社日曾愼赴北園)
毛君寶秘校將出京示予詩因以荅之
古城踏成谷不見人馬蹤古人豈不行舊跡豈
不重從何求故步往返自憧憧觀君百篇詩善
畫人形容毫髮無不似落筆任横縱曷如握明
鏡物物目所逢贈以東南歸擲去手中笻
劉仲更扵唐書局中種郁李
冷局少風景買花栽作春前時櫻桃過今日雀
李新搦條紅蓓蕾婀娜含雨勻舊來薔薇叢饒
借與近鄰始移棣萼密不慙車下榛日暮綴書
罷暫賞舉杯踆
和劉原甫復雨寄永叔
階下青苔欲染衣晴光纔漏又霏微衝風鷰子
㗸泥去隔樹鵓鴣嗔婦歸乍冷乍陰將禁火自
開自掩不關扉渾身酸削懶能出莫怪與公還
往稀
送正仲都官知睦州
每嗟相逢少常苦離别多行行復壯壯往往起
悲歌古來易水上義士有荆軻捐軀思報恩飲
恨歌柰何况彼兒女懷牽纏如蔓蘿是以世間
人鬢髮易番番喜君得郡章東歸隨春波灘上
嚴子祠繫船聊經過其人當漢興富貴不可羅
足加天子腹傲去釣于河冬披破羊裘夏披破
草蓑心中小宇宙尤哂獻玉和我慙賤丈夫豈
異帶面儺未免爲鬼笑誰知懼揮訶安得如君
行收跡巳嗟跎空將閒歲月塵埃浪銷磨正同
三峽賈盡力向盤渦
續永叔歸田樂秋冬二首
秋風忽來鳴蟪蛄豆葉半黃陂水枯織婦夜作
露欲冷社酒已熟人相呼坎坎擊鼓坐林下醉
去自有兒童扶壯男獨獵南山虎中子已扱荒
徑狐田家此樂樂有餘食肉緝皮裘豈無我雖
愛之乏寸土待買短艇歸江湖
北風如刀割寒骨榖已成囷不倉猝任從密雪
落交加旋採乾薪燒榾柮鋤犁滿屋牛在牢鵝
鴨亂鳴雞亂發割烹炊黍待鄰叟飽向茅簷間
兀兀田家此樂樂無涯誰道一生空汨沒公希
平子定何如我效梁鴻終適越
和介甫明妃曲
明妃命薄漢計拙憑仗丹青死悞人一别漢宮
空掩淚便隨胡馬向胡塵馬上山川難記憶明
明夜月如相識月下琵琶旋製聲手彈心苦誰
知得辭家只欲奉君王豈意蛾眉入虎狼男兒
返覆尚不保女子輕微何可望青冡猶存塞路
遠長安不見舊陵荒
酬楊愈太丞之壽州見别
疇昔西州謝法曹聲名籍甚我徒勞升沉一府
巳荒冡憔悴兩人猶二毛眼見榮華能幾日心
知富貴只秋毫淮南魚美香粳滑飽去清吟豈
不高
贈太子太傅王尚書挽詞二首
周原開隴隧鹵部葬名臣北極履聲絶東朝車
跡湮蔵舟移夜壑棲鵩去承塵共看劉寬墓碑
陰幾許人
平生性忠厚所守必尊君面實賢愚混心惟白
黑分事光中執法書集右將軍天意若埋沒北
邙松栢墳
送陜西都運彭待制
塞下兵難去關中粟未多君心同漢帝糧道得
蕭何函谷馬蹄入渭橋車轍過地形終險固山
色舊嵯峨不媿先賢傳重聽得寶歌歸來奏天
子安穩看鳴珂
送羅職方知秀州
陸雲嘗誇千里蒓便輕羊酪同埃塵君今得郡
正千里巳患無羊猒此珍乃知南北各所樂乘
舟不如乘馬惡水邊不見秦羅敷縱有西施肌
肉薄使君事事未稱意綠水芙蓉定何若
寄懷劉使君(敔)
昔我從仲父三年在河内春游丹水上花木弄
粉黛人誇走馬來盡眼看沒背薄暮半醉歸插
花紅簇隊使君今少年時往勸耕耒安行過樹
下野杏正破纇何不學山公酩酊還倒載令人
知使君心膽不瑣碎切莫懲婦翁慷慨臨并代
一朝由謗謫雖去民苦愛實計幸不幸豈較進
與退因書寄此懷繩墨老且悔
贈僕射侍中劉相公挽詞三首
處外諸侯重居朝聖主知祅逢庚子日夢異武
丁時歸槨關山遠凝笳道路悲欲傳千古跡佐
世本無爲
古今皆可見富貴不常存歌者未離席弔賓俄
在門朱輪空返轍綠酒尚盈樽人事固如此令
名貽後昆
歎此微末跡見公三十年貴爲天子相能擇大
夫賢東第門闌在南州隴隧延立碑思叔子墮
淚峴山前
送胥平叔太博通判湖州
依依堤邊柳泛泛水中舟舟行無遠近柳影不
隨流東風欲粉絮相逐江上頭正見魮魚來貫
條尾脩脩使斫横刀膾便銷千里愁檣端燕暫
語卽飛入高樓樓中饒客飲共候風色柔明朝
同掛帆直過南徐州吳地多平湖纜柂明鏡秋
芙蕖拂雨舷女艇花底謳不羡乘五馬却逢羅
敷羞此官當此時莫憶塵中游
寄題張令陽翟希隱堂
每讀陶潛詩令人忘世慮潛本太尉孫心遠跡
亦去不希五斗粟自種五株樹矌然箕山情復
起濠上趣今時有若此我豈不懷慕
李士元學士守臨卭日有榖一莖九穟
者數本芝數本蓮花連葉並蔕者各一
本因賦之
臨卭傳瑞物太守在郡時旣多九穟榖復有三
秀芝芝以保萬壽榖以豐東菑更看芙容葉並
蔕照清池
宛陵先生集卷第二十三
宛陵先生集目錄卷第二十三
送刁經臣歸潤贈狄梁公孫
寄曇穎呈永叔寄題刁氏園亭
次酬永叔李尙書挽詞
送朱司封知登州送代州錢防禦
寄題董氏書齋次酬永叔
和景彝上元夜送雷太簡知&KR0593;州
和景彝元夕雨晴早春書局卽事
古意送李閣使知冀州
郭園梅花送襄陵李令
詠仲更園中醜石送趙子淵知穎州
寄題&KR0593;州吏隱亭
和王舍人憶省中小桃
和原甫社後對雪和永叔二月雪
聞景彝禖祠廻和景彝祀高禖書事
和永叔雨中荅毛秘校
仲更種郁李和原甫復雨寄永叔
送正仲都官知睦州
續永叔歸田樂和介甫明妃曲
酬楊太丞見别贈王尙書挽詞
送陜西都運彭待制
送羅職方知秀州寄懷州劉使君
劉相公挽詞送胥太博湖州倅
寄題陽翟希隱堂賦李學士榖芝蓮
目錄終
