宛陵先生集卷第四十一
宋宛陵梅堯臣聖俞著
依韻和馬都官春日憶西湖寄陸生
時望前湖倚玉梯雲山横絶路東西只知遠目
窮芳草不見高人在曲堤畫榼尋春應醉去舊
朋懷昔欲魂迷海邊燕子來無數願託雙飛寄
短題
送志來上人往姑蘇謁元曹
折取東橋柳青青向故人欲知問舘處要識舊
溪春旋灑銅缾水休霑野寺塵吳門逢隱者必
是漢名臣
溫成皇后挽詞
鞏洛園陵啓函關鹵部聞素車迎紫氣靈襪度
青雲歌欲傳長恨人將問少君明年賀元日無
復繡衣薰
和眞上人萬松亭虎窺泉
南岡新路平東嶺新亭成嶺上松萬株嶺下泉
一泓松未龍鱗老泉曾虎跡行虎去豈不渴松
今豈不生泉無百尺繩安見甘與清松無百歲
人安見千丈榮道人能喻道莫使世人驚我來
開醉眼不似阮步兵
種碧映山紅扵新墳
年年杜鵑啼口滴枝上赤今同萇弘血三歲化
爲碧因移新塚傍顏色照松栢
邵郎中姑蘇園亭
吟愛樂天池上篇買池十畝皆種蓮薄城萬竿
竹嬋娟藤纜繫橋青板船折腰大菱不直錢鵁
鶄鸂䳵沙際眠水從太湖根底穿月出洞庭山
上圓公歸與客相留連秋風鶴唳春杜鵑班鱸
斫膾紅縷鮮紫豉煑蒓香味全我思白傅在三
川吳船雖有吳饌偏當時九老各華顚裴令來
過吟復聮至今怪石存舊鐫七葉樹蔭黃金田
羡公有子勝昔賢高門通車千萬年
與正仲屯田遊廣教寺
春灘尚可涉不惜濺衣裾古寺入深樹野泉鳴
暗渠酒杯參茗具山蕨間盤𬞞落日還城郭人
方帶月鋤
哭謝公儀學士
道路傳聞日驚嗟尙復疑疾因勤學得命不與
人期賈誼年傷少相如恨見遲向來公輔器看
取李家知
依韻和王介甫兄弟舟次蕪江懷寄吳
正仲
楚客連檣泊晩風吳人江畔醉無窮少陵失意
詩偏老子厚因遷筆更雄貫口信潮千里至平
沙落日一時紅知君兄弟才名大我愧白頭遼
水東
依韻和吳季野馬上口占
溪頭三月草菲菲城畔春游惜醉稀莫惜杜鵑
花上鳥人歸猶道不如歸
邵考功遺鮆魚及魮醬
巳見楊花撲撲飛鮆魚江上正鮮肥早知甘美
勝羊酪錯把蒓羹定是非
昨扵發運馬御史求海味馬已歸闕吳
正仲忽分餉黃魚鱟醬&KR1693;子因成短韻
前欲淮南求海味緘書未發報還臺陸機黃耳
何時至罌品分傳事桉杯
正仲荅云鱟醬乃是毛魚耳走筆戲之
(未開悞認其器)
折却毛魚一品資吳郞聲屈向吾詩若論鮆子
無從著冤氣衝喉未可知(正仲詩云䲖黃&KR1693;子出蘇臺蘇臺非出&KR1693;)
(也)
春日東齋
剥剥禽敲竹薰薰日照花耳中無俗聽眼底有
閒誇逃笋過幽草吹香到別家吾懷方自得切
莫問生涯
吳正仲遺新茶
十片建溪春乾雲碾作塵天王初受貢楚客巳
烹新漏泄關山吏悲哀草土臣捧之何敢啜聊
跪北堂親
閒居
讀易忘饑倦東窗盡日開庭花昏自歛野蝶晝
還來謾數過籬笋遥窺隔葉梅唯愁車馬入門
外起塵埃
依韻和季野見招
悲憂如路去無程靖節終朝酒自傾苦苦來招
爲醉伴西山不使伯夷清
依韻馬都官宿縣齋
常愛陶潛遠世緣阮家仍有竹㛹娟夜深風撼
蕭蕭響誰憶北窗人正眠
吳正仲見訪廻日暮必未晩膳因以解
嘲
永日無車馬間坊有竹鄰雨中烏帽至門外綠
苔新不殺雞爲具堪題鳳向人山公識墨在知
我舊來貧
昭亭潭上別弟
從來潭上別先賽故山祠却入舟中飲無令盞
盡遲須拚一日醉便作數年期落日馬嘶急岸
傍人散時
夢後得宋中道書(四月十九日)
宵夢宋子語晝得宋子書書意與夢語曾不異
往初昔我遭家難逢子亦在廬我南君大梁千
里非隔疎念處天地中天地猶一車日月爲兩
轂星辰隨徐徐晝夜轉不巳載之將焉如冉冉
趨死鄕萬古曾無餘其間乃有夢覺實夢何虛
何虛亦何實及盡皆同墟身世旣若此合離休
歎諸
送吳季野太博移蜀靈泉先至輦
葦萡𧖟齊老桑林葉更生楚禽多異響蜀棧未
堪行客散岸傍席馬還溪上城過都當有問爲
語欲嵓耕
至和元年四月二十日夜夢蔡紫微君
謨同在閣下食櫻桃蔡云與君及此再
食矣夢中感而有賦覺而錄之
朱櫻再食雙盤日紫禁重頒四月時滉朗天開
雲霧閣依俙身在鳳皇池味兼羊酪何由敵䜴
下蒓羹不足宜原廟薦來應巳久黃鶯猶在最
深枝
依韻和吳正仲赤目見寄
尋常不病眼靑白看人多暫見朱成碧難逢扁
與和金篦舊說在訶子古方磨我自苦風痺思
君那得過(葛洪治赤目翳膜方訶子一枚以蜜■口磨注目中)
雨鷰(五月五日)
雨鷰去還來㗸蟲爲雛食雄雌濕已倦梁棟冷
並息緣礎蚍蜉群拾餕蜻蜓翼榖粟滿京園任
從黃雀得
夏蟲
物久必自化化之猶騫騰當看厠中蛆去作盤
上蠅飛聲旣混雞歛迹何疑冰寄言&KR0238;園吏巳
知鵾與鵬
秋雨篇
秋雨一向不解休連昏接晨終窮秋梅生不量
仰天問神官夜夢言語周日月是天之兩目忽
然生翳無藥瘳只知淚滴爲赤子赤子豈悞天
公憂天公哭&KR2965;&KR2965;灑涕落九州地祗不敢安泥
潦已沒頭乃因從容告神官后稷今在帝所不
從前后稷知稼穡曾以筋力親田疇曷不告帝
且輟泣九榖正熟容其收蚤時不泣此時泣憂
民欲活反扼喉神官發怒髭奮虬下士小臣安
預謀恐然驚覺汙交流樹上已聽鳴䳄鳩
中秋月下懷永叔
有朋無明月秉燭光強(去)致有月無樂朋獨酌
顏易醉往年過廣陵公欣來我值期玩秋蟾圓
靜掃庭下地復邀高陽公䞉作詩准備特特乃
多連後池風雨至一夜看石屏怚唫無逸氣今
宵皓如晝千里嗟離異固知理難并把酒遥相
寄(當時出月石屏同詠)
聞永叔出守同州寄之
冕旒高拱元元上左右無非唯唯臣獨以至公
持國法豈將孤直犯龍鱗茱萸欲把人畱楚苜
蓿方枯馬入秦訪古尋碑可銷日秋風原上足
麒麟
九日陪京東馬殿院會疉嶂樓
誰言天去遠山上有樓臺峰色引谿色共入茱
萸杯行當登泰山雲掃日月開栢烏與城烏兩
處休鳴哀
酒病自責呈馬施二公
李白死宣城杜甫死耒陽二子以酒敗千古畱
文章我無文章畱何可事杯觴况承先子戒宜
不着口嘗昔聞有田竇以此相滅亡禮飲不在
多歡飲不在荒二公方逢時安得入醉鄕
宣城馬御史酒闌一夕而西因以寄之
御史嘗畱老馬與予僕
三更醉下陵陽峰平明溪上去無蹤义牙鐡鏁
謾横絶濕櫓不驚潭底龍斷腸吳姬指如笋欲
剝玉將何從短翎水鴨飛不遠那經細雨山
重重却顧舊埓老病馬塵沙歷盡空龍鍾
詠懷
西方有鳥鼠生死同宄居物理固不測孰言飛
走殊雄雌豈相匹飲啄豈相須一爲枝上鳴一
爲莾下趨苟合而異嚮世道當何如
荅仲雅上人遺草書并詩
經月不出戸堂上多綠苔忽有方外客衣披稻
畦來來從靑山下手把紈素裁筆草數行字瘦
蛇起春雷渴墨未散霧屈角麟欲開裝爲兩大
軸置我并瓊瑰懶瞋長鬚奴挂壁不掃埃智永
與懷素其名久崔嵬師今繼此學入神在徘徊
未料輙以我便比和羹梅我心常苦酸得姓何
可能
讀吳季野芝草篇
阮生存詠懷美彼曜朱堂一榮不復枯五色異
衆芳衆芳發朝露俄以歛夕陽丹莖起瓦礫又
匪媚棟梁此禀由至和君子要有常
送吳季野
贈言必有規無規固無言強言固無補何異秋
蟲喧君行蜀道難不猒治輕軒母殁未歸土女
長未出門誰能力爲此勞苦游墻藩
吳季野話撫州潛心閣
高閣潛心所圖書曝蠧收靑山隨宅轉遠水向
門流迤邐看無猒潺湲聽不休一聞秦洞說便
欲泛漁舟
詠懷
一身頭面間所用蓋有長兩耳主扵聰兩目主
扵光維鼻主扵嗅維舌主扵嘗以耳辨黑曰以
目分宮商以鼻識酸醎以舌聞嗅香各各反爾
用安得無悲傷此能而兼彼自勞由不量寄言
世上人欣欣蹈其常
東方有野父禳田一豚蹄復操一盂酒祝榖滿
吾棲百金請救兵所欲奢所齎彼何滑稽生仰
天獨关齊
自余居田里未免病與貧常把神農書每以藥
物親處方猶持法義比君使臣但恨無餘資豈
及療我鄰筆頭不中書聊可備急人昨日除吏
來吾邦爲長民欲溺復然灰敗筆前巳陳
風驅暴雨來雷聲出雲背若決千仞溪追奔下
天鎧堂堂亞夫軍吳楚不足碎旱氣沃原田煩
蒸洗闤闠深料生注射聚沫猶壅礙靑葱草樹
鮮斷殁虹霓在向晩留霽暉芙容染新黛
送毛祕校宣城主簿被薦入補令
良驥不必大騰羈巳超邁良弓不待寒調弦自
勁快宣城古大邑聽訟易聾聵君能抉其塞宰
與民共頼自當割雞用刅必無鈍敗嘗聞開元
時令長多賜戒戒石今尚存世異事不背以此
贈行行無酒勿我怪
鴨脚子
魏帝迷遠圖扵吳求闘鴨乃爲吳人料重玩志
已匧江南有嘉樹脩聳入天插葉如欄邊跡子
剥杏中甲持之奉漢宮百果不相壓非甘復非
酸淡苦衆所狎千里競齎貢何異貴爭啑
宛陵先生集卷第四十一
宛陵先生集目錄卷第四十一
和馬都官憶西湖送志來上人
温成皇后挽詞和眞上人虎窺泉
種碧眏山紅邵卽中園亭
與正仲遊廣教寺哭謝公儀學士
和王介甫懷正仲和季野馬上口占
邵考功遺鮆魚馬發運求海味
戲呈正仲春日東齋
吳正仲遺新茶閒居
和季野見招和馬都官宿縣齋
吳正仲見訪昭亭潭上別弟
夢後得中道書送吳季野移蜀靈泉
夜夢蔡紫微和正仲赤目見寄
雨鷰夏蟲
秋雨篇中秋月下懷永叔
寄永叔出守同州陪馬殿院會疉嶂樓
酒病自責呈馬施二公
寄馬御史詠懷
荅仲雅上人遺草書并詩
讀吳季野芝草篇送吳季野
吳季野話撫州潛心閣
詠懷送毛祕校
鴨脚子
宛陵先生集目錄卷第四十一
