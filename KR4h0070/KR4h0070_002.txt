唐詩鼓吹卷二
元郝天挺註
薛逢(字陶臣蒲州人會昌元年進士調萬年尉崔鉉入相引直弘文館歷侍御史有薦逢知制誥者)
(適劉瑑當國忌之乃出為巴州刺史稍遷秘書監卒有文集行於世)
開元後樂
莫奏開元舊樂章樂中歌曲斷人腸邠王玉笛三更咽
(百斛明珠云明皇舊置五王帳長枕大被與兄弟同處無何妃子輒竊寧王玉笛吹故張祐詩云棃花院靜無)
(人見閑把寧王玉笛吹五王謂邠寧申岐薛也)虢國金車十里香(虢國夫人承主恩平)
(明上馬入宫門却嫌脂粉涴顔色淡掃蛾眉朝至尊此言楊氏五家侈)一自犬戎生薊北
(史記周幽王寵褒姒戲火於驪山為犬戎所殺詩意犬戎謂禄山也)便從征戰老汾陽(郭子)
(儀有功封為汾陽王)中原駿馬搜求盡沙苑年來草又芳(沙苑在同州馮)
(翊縣南唐以來牧馬之地)
長安夜雨
滯雨通宵又徹明百憂如草雨中生(文選張景陽詩云歲暮懷百憂將從)
(季王卜逢毛詩我生之後此百憂)心關桂玉天難曉(蘇秦謂楚王曰楚國之食貴於玉薪)
(貴於桂又云食玉炊桂)運落風波夢亦驚壓樹早鴉飛不散到窗
寒鼓濕無聲當年志氣俱消盡白髮新添四五莖
長安春日
窮途日日困泥沙(晉書阮籍常率意獨駕不由逕車轍所窮輒慟哭而返)上苑年
年好物華荆棘不當車馬道管絃長奏綺羅家(前漢張禹傳云)
(後堂列絲竹管絃)王孫草上悠揚蝶(楚詞王孫遊兮不歸春草生兮萋萋)少女風
前爛漫花(庾信傷心賦云風無少女草不宜男)嬾出任從遊子笑入門還
是舊生涯(莊子吾生也有涯)
宫詞
十二樓中盡曉粧望仙樓上望君王(漢公孫卿言仙人好樓居黃帝為十)
(二樓以候神人武帝於是起飛廉觀望仙樓仙唐德宗貞元十二年戸部尚書裴延齡奉敇修望樓)鎖
銜金獸連環冷水滴銅龍晝漏長(初學記殷䕫漏刻法曰為器三重門皆逕)
(尺差立於方輿踟蹰之上為金龍口吐水轉注入踟蹰經緯之中張衡漏水渾天儀制曰以銅為器再疊差)
(置寔以清水下各開孔以玉虬吐漏水入兩壺右為夜漏左為晝漏門皆三尺考初學記作圓皆三尺杜)
(詩晝漏稀聞高閣報天顔有喜近臣知)雲髻罷梳還對鏡羅衣欲換更添
香遥窺正殿簾開處袍袴宫人掃御床
漢武宫詞
漢武清齋夜築壇自斟明水醮仙官(壇之名肇見於書而詳記於禮書止)
(曰為三壇同墠禮則曰去廟為祧去祧為壇去壇為墠去墠為鬼則壇築土而不屋不言其成名也至漢武葬)
(李夫人為臺三成好事者謂帝惑方士習仙其上部禮記明水注司烜以陰鑑所取於月之水也韓吏詩)
(曰上界仙人足官府)殿前玉女移書案雲際金人捧露盤(漢武帝制承露)
(盤金莖銅柱上有仙人掌承露和玉屑飲之)絳節幾時還入夢(杜詩云上帝高居絳節朝)
碧桃何處更驂鸞(尹喜内傳曰老子西遊省太真王母共食碧桃紫棃武帝外傳元封元)
(年王母降帝宫乘紫雲之輦駕九色班麟從官執綵旄之節母升殿東向坐以玉盤盛桃七顆其色青白羽)
(經曰太真丈人登白鸞之車遊於九原甚詩意謂武帝信方士學仙形於夢寐惑之矣)茂陵煙雨
埋弓劒石馬無聲蔓草寒(武帝陵曰茂陵太白詩曰鼎湖流水清且閑軒轅去時有)
(弓劒茂陵前有石馬在焉又詩云野有蔓草註君澤不下流民窮於兵革也以武帝窮兵黷武故云)
送靈州田尚書
陰風獵獵滿旗竿白草颼颼劒戟攢九姓羌渾隨漢節
(唐書九姓羌中吐谷渾别自為一部落别羌大小部落八皆不相統一細封氏費聽氏往利氏頗超氏野辭氏)
(房當氏米擒氏拓拔氏虜唐書張說為天平軍大使朔方大使王晙誅河曲降阿不思也九姓同羅拔野固)
(等皆疑懼說持節從輕騎直指其部宿帳下召見虜中豪酋等安慰之九姓遂安)六州蕃落從
戎鞍(唐書銀州夏州石州會州河州靈州九唐書柳公綽為河東節度使有沙陀部武勇為姓六州所)
(畏公召其酋朱耶執宜及妻母令夫人飲食問遺沙陀感恩悉力保障)霜中入塞琱弓硬
月下翻營玉帳寒今日路傍誰不指穰苴門戸慣登壇
(史記田欀苴為司馬有司馬兵法其法春蒐秋獮振旅治兵九禁之法前漢高祖築壇拜韓信為大將)
獵騎
兵印長封入衞稀碧空雲盡早霜微滻川桑落鵰初下
渭曲禾收兔正肥(滻川渭曲皆屬京兆)陌上管絃清似語草頭弓
馬疾如飛豈知萬里黃雲戍血迸金瘡卧鐵衣(六義中為風也)
韋夀博書齋
玄晏先生已白頭(晉皇甫謐字士安修身篤學舉孝廉不就景元初相國辟復不行鄉人勸)
(令應命謐為釋勸論以通言焉卒詔謐為玄晏先生)不隨鵷鷺狎羣鷗(唐高宗以參軍韋絢)
(為殿中侍御史或疑非遷上官儀曰御史供奉墀下接武䕫龍籩羽鵷鷺豈雍州判佐比邪列子海上人好)
(鷗鳥每旦至海上從鷗鳥遊其父曰吾聞鷗鳥皆從子遊汝取來吾玩之明日之海上鷗鳥翔舞而不下)元
卿謝免開三逕(嵇康高士傳蔣詡字元卿杜陵人為兖州刺史王莽為宰衡詡奏事到灞上稱)
(病不進歸杜陵荆棘塞門舍中三逕終身不出時人諺曰楚國二龔不如杜陵蔣翁)平仲朝歸卧
一裘(朝音潮有齊晏子字平仲為齊大夫禮記檀弓若曰晏子一狐裘三十年)醉後獨知
殷甲子(陶潛以曾祖侃晉世宰相恥屈身後代自宋武王業漸隆不復肯仕所著文章皆書年月義熙)
(以前明書晉氏年號宋永初以後惟書古甲子而已)病來猶作晉春秋(晉褚裒字季野康獻)
(皇后父也少有簡貴之風與京兆杜義俱有盛名桓彝見而目之曰季野有皮裏春秋言其外無臧否而内有)
(所褒貶也)塵纓未濯今如此(濯纓見前註)野水無情處處流(此薛逢自)
(傷也)
金城宫
憶昔明皇初御天(易時乘六龍以御天)玉輿頻此駐神仙龍盤藻
井噴紅艷(張平子西京賦云蔕倒茄於藻井註當棟中交木方為之如井幹也茄藕莖也風俗通曰)
(殿堂像東井形刻荷菱水物所以厭火也王延夀魯靈光殿賦曰圓淵方井反植荷蕖綠房紫的咄咤垂珠)
獸坐金床吐碧煙(晉禮儀大朝會即鎮宫階以金鍍九尺麒麟大爐)雲外笙歌
岐薛醉(睿宗景龍三年二月内丙子朔岐王隆範為左衞率右羽林大將軍薛王隆業為右衞率)月
中臺榭后妃眠自從戎馬生河洛(安史之亂也)深鎖蓬萊一
百年(蓬萊宫名)
驚秋
露竹風蟬昨夜秋百年心事付東流明霜義分成虚語
(袁淑傚曹子建白馬篇云五侯競書幣羣公亟為言分義明於霜信行直於弦)阜俗文章惜暗
投(杜甫策問曰夫糓者所以阜俗康時聚人守位者也鄒陽傳曰隋侯之珠夜光之璧以暗投人必按劍)
(相盻明霜分義言潔白阜俗文章言其文可厚風俗薦初逢與彭城劉瑑交逢常易之遂相忿會瑑當國有)
(逢者瑑猥言先朝以兩省官給事舍人先治州縣乃得除知制誥遂出為巴州刺史而楊收王鐸同牒署第及)
(收輔政逢有詩微辭譏訕及鐸為相逢又以此詩言鐸鐸怒故不見齒卒於簿書)長笑李斯稱
溷鼠(李斯上蔡人為郡小吏見吏舍厠中鼠食不潔近人犬數驚恐之入倉中鼠居大廡之下不見人犬)
(之憂乃嘆曰人之有賢不肖在所自處耳乃從荀卿學帝王之術也)每多莊叟喻犧牛(莊周)
(蒙人楚威王聞其賢厚幣迎之欲以為相周笑曰子不見郊社之犠牛乎養之數年衣以文綉以入太廟當是)
(之時欲為孤豚豈可得乎)五湖煙水盈歸夢蘆荻花中一釣舟(先賢傳勾)
(踐滅吳謂范蠡曰吾將與子分國而有之蠡曰君行令臣行意乃乘扁舟浮五湖終不返逢志不遂故有此)
(語耶)
潼關河亭
重岡如抱嶽如蹲(蹲音存踞也嶽即華嶽也)氣蹙秦川勢自尊天地
併功開帝宅山河相湊束龍門(陳後主詩日月光天德山河壯帝居絳州有)
(龍門大河經焉流湍峻急凡魚能上者化為龍)櫓聲嘔軋中流渡柳色微茫遠
岸村(李白惜餘春賦云試登高而望遠兮極雲海之微茫)滿眼波濤終古事年來
惆悵與誰論
送衢州崔員外(衢州即信安縣)
笑分銅虎别京師(漢置郡國將置銅虎符竹使符發兵至郡符合乃發兵右留京師左與之)
(守文選范尚書讓侯表云分虎出公羊傳曰京師者何衆大也)嶺下山川想到時紅
樹暗藏殷浩宅(晉殷浩中軍將軍假節都督楊豫徐兖青五州軍事北征許洛為符秦所敗桓)
(温上書罪浩廢為庶人死於東陽信安縣)綠蘿深覆偃王祠(史記徐偃王伯翳之後名誕君)
(國子民一出於仁義偃王死民思之鑿石為室以祠偃王後因廟焉在信安縣南七十里靈山下唐韓愈撰碑)
(文)風茅向暖抽書帶(三齊略記鄭玄註詩黌山今有古井不竭猶有細草葉形似韭長尺)
(餘俗稱鄭玄書帶草)露竹迎風舞釣絲(竹品有垂絲竹)休指巖西數歸日
知君已負白雲期(陶弘景詩山中何所有嶺上多白雲)
六街塵
六街塵起鼓鼕鼕(雍洛靈異小錄唐馬周上言令金吾每街懸鼔夜擊止其行李以備竊盜)
(時人遂呼為鼕鼕鼔也道士裴脩戲為詩曰遮莫鼕鼕鼓須傾滿滿杯金吾若相問報道玉山頽)馬足
車輪在處通百役並驅衣食内四民長走路岐中(春秋四民)
(均則王道興而百姓寧所謂四民者士農工商也)年光與物隨流水世事如花
落曉風名利到身無了日不知今古旋成空
潼關驛亭
河上關門日日開古今名利旋堪哀終軍壯節埋黃土
(前漢終軍入關關吏與軍繻軍問此何為吏曰為復傳還當以此合符軍曰大丈夫西遊終不復傳還棄繻而)
(去時年十八選為博士上書願授長纓必羈南越王而致之闕下遂至越越王聽許請舉國内屬越相吕嘉不)
(欲攻殺其王及終軍漢使者軍死時年二十餘故世謂之終童)楊震豐碑翳綠苔(楊震字伯)
(起弘農華陰人安帝時為太尉上書切至帝不能平因河間趙騰上書指陳得失帝怒遂收考詔獄詰以罔上)
(不道震復救之遂收震太尉印綬遣歸本郡行至城西飲鴆而死詔以禮葬於華陰潼亭今有碑存)寸禄
應知霑有分一官常懼處非才(晉書東海王越薨衆推王衍為元帥衍不敢當)
(曰吾少無宦情隨牒推移遂至於此今日之事安可以非才者處之)猶驚往歲同袍者(毛詩)
(豈曰無衣與子同袍)尚逐江東計吏來(前漢朱買臣隨計吏為卒將重車至長安)
五峯隠者
煙霞壁立水溶溶路轉崖回旦暮中鸂䳵畏人沈澗月
山羊投石掛巖松高齋既許陪雲宿(杜工部在蜀作草堂在䕫起高齊處)
(焉)晚稻何妨為客舂今日見君嘉遯處(易遯卦九五嘉遯貞吉象曰嘉)
(遯貞吉以正志也)悔將名利役疎慵
上吏部崔相公
龍門曾共戰驚瀾(交州記龍門水深魚上者為龍不能上者點額也)雷電浮雲
出濬湍(詩意謂憑藉雲雷出濬湍而化龍也喻登第)紫府有名同羽化(指崔吏部)
(名三元品戒經曰勤感累世念真期靈王鑒其用思著玉札於是細書紫宫東華之閣故曰紫府楚詞仰)
(羽人於丹邱留不死之舊鄉昇白孔六帖云銀宫金闕紫府清都道士飛謂之羽化)碧霄無伴
却泥蟠(逢自謂也之班孟堅答賓戲曰故夫泥蟠而天飛者應龍神也時暗而名彰者君子之真也)
(未張籍行路難龍蟠泥中有雲不能生彼昇雲翼)公車未結王生韈(漢官儀公車司馬令)
(周官也秩八百石掌諸上書詣闕下者王生韈見前注)客路虚彈貢禹冠(貢禹冠見前注)
今日鑪錘任真宰(莊子大宗師篇黃帝之忘其知皆在鑪錘之間注云聞道忘其所務如世)
(間器物假於鑪冶打鍜以成其用也造莊子齊物若有真宰而特不得其朕注真宰物也)暫迴風
水不應難(詩意望崔公薦之耳)
悼古
細推今古事堪愁貴賤同歸土一丘漢武玉堂人豈在
(漢武故事云玉堂去地十二丈階基皆用玉故東京賦曰金華玉堂白虎麒麟范曄後漢書曰獻帝初平三年)
(復修武帝玉堂殿)石家金谷水空流(晉書石崇有金谷園)光陰自旦還將
暮草木從春又到秋閑事與時俱不了且將身暫醉鄉
遊(王績有醉鄉記)
九華觀廢月池
曾發簫聲水檻前(書子建與吳質書云若夫觴酌凌波於前簫笳發音於後足下鷹揚其體)
(鳳翔虎視)夜蟾寒沼兩嬋娟微波有恨終歸海明月無情却
上天白鳥帶將林外雪綠荷枯盡渚中蓮榮華不肯人
間住須讀莊生第一篇(莊子第一篇名逍遥遊)
八月一日駕幸延喜樓看冠帶降戎(長安志唐皇城東面)
(二門北曰延喜門隴唐書宣宗大中三年八月上御延喜門見河老幼十餘人賜以冠帶皆)
(歡呼舞蹈呼萬歲)
城頭旭日照欄杆(纂要云日初出曰旭日旦又詩嗈嗈鳴雁旭日始)城下降戎
綵仗攢九陌塵埃千騎合萬方臣妾一聲歡(論語萬方有罪罪在)
(朕躬)樓臺乍仰中天易(左太冲魏都賦樹中天之華闕注高及半天也)衣服初迴
左袵難(論語微管仲吾其被髮左袵矣)清水莫教波浪濁從今赤嶺屬
長安(唐書清水縣屬秦州通吐蕃道赤嶺屬吐蕃赤唐書玄宗開元二十一年金城公主請立碑於嶺)
(分唐與吐蕃之境)
送劉郎中牧杭州
一州横制浙江灣臺榭參差積翠間樓下潮迴滄海浪
(杭州城東有海門故云)枕前雲起剡溪山(剡溪即子猷訪戴安道之地)吳江水
色連隄闊越俗舂聲隔岸還(浙江分吳越之境)聖代牧人無遠
近好將能事濟清閑(易繫辭曰觸類而長之天下之能事畢矣)
貧女吟
殘妝滿面淚闌干幾許幽情欲話難雲髻懶梳愁拆鳳
翠蛾羞照恐驚鸞南鄰送女初鳴珮北里迎妻已夢蘭
(左傳鄭文公賤妾燕姞夢天使與己蘭曰是為而子既而文公與之蘭而御之曰幸妾冇子敢徵蘭乎)惟
有深閨鷦顇質年年長凭繡床看
夜宴觀妓
燈火熒煌醉客豪捲簾羅綺艷仙桃纖腰怕束金蟬斷
(言腰如蟬之細也)鬒髮宜簪白燕高(毛詩鬒髮如雲玉洞冥記漢武帝得白燕釵以賜)
(趙婕妤至昭帝宫人謀碎之明日視匣中見釵化白燕沖天而去)愁傍翠蛾深八字(杜詩)
(越女紅裙濕燕姬翠黛愁)笑迴丹臉利雙刀(韓詩妙妓蹈筵舞星眸明劒戟)無因得
薦陽臺夢(陽臺見前注)願拂餘香到縕袍(論語衣敝縕袍與衣狐貉者立)
韓偓(字致堯京兆人龍紀元年擢第後王溥薦為翰林學士遷中書舍人從幸鳳翔進兵部侍郎翰)
(林承旨朱全忠惡之乃搆禍貶濮州司馬天祐中復召翰林學士偓不敢入朝挈其家南依王審知而卒)
(號玉山樵人有集傳於世)
中秋禁直
星斗疎明禁漏殘紫泥封後獨憑欄(後漢皇帝六璽皆以武都紫泥封之)
(白囊素裏兩端無縫尺一版中約署皇帝)露和玉屑金盤冷(見武帝宫詞注)月射珠
光貝闕寒(離騷九歌魚鱗屋兮龍堂紫貝闕兮珠宫)天襯樓臺歸苑外風吹
歌管下雲端長卿只為長門賦未識君臣際會難(漢武帝陳)
(皇后以黃金百斤為相如文君取酒因乞解愁悲之辭相如為長門賦以諷上)
寄湖南從事
索莫襟懷酒半醒無人一為解餘酲岸頭柳色春將盡
船背雨聲天欲明去國正悲同旅雁隔江可忍更啼鶯
蓮花幕下風流客(晉王儉以庾杲之為長史與書曰庾杲之泛綠水依芙蓉何其麗也時人)
(以儉府為蓮花池)試與溫存譴逐情
避地寒食
避地淹留已自悲況逢寒食欲霑衣濃春孤館人愁坐
斜日空園花亂飛路辱漸憂知已薄(伸於知己屈於不知己)時危
又與賞心違一名所繫無窮事爭敢當年便息機(杜詩迴首)
(風塵甘息機)
途中經野塘
世亂他鄉見落梅野塘晴暖獨徘徊船衝水鳥飛還止
袖拂楊花去又來季重舊遊多喪逝(三國志吳質字季重魏文帝與質書)
(曰昔年疾疫親故罹其災徐陳應劉一時俱逝痛可言耶昔日遊處謂百年可長保數年之間零落殆盡言之)
(傷心頃撰其遺文都為一集觀其姓名已為鬼錄追思昔遊猶在心目而此諸子化為糞壤可復道哉)子
山新賦極悲哀(庾信字子山常有鄉關之思故作哀江南賦以叙其意其序云不無危苦之詞)
(惟以悲哀為主)眼看朝市為陵谷(詩曰高岸為谷深谷為陵)始信昆明有劫
灰(漢明帝初鑿昆明池底得黑灰帝問東方朔朔曰可問西域梵人及後竺法蘭至問之蘭曰世界終盡劫)
(火洞燒此劫燒之餘灰也)
惜花
皺白離情高處切膩紅愁態靜中深眼隨片片沿流去
恨滿枝枝被雨侵總得苔遮猶慰意便教泥汚更傷心
臨階一盞悲春酒明日池塘是綠陰
半醉
水向東流更不迴紅顔白髮遞相催壯心暗逐高歌盡
往事空成半醉來雲護雁霜籠淡月雨憐鶯曉落殘梅
西樓悵望芳菲節處處斜陽草似苔
春盡
惜春連日醉昏昏醒後衣裳見酒㾗細水浮花歸别澗
斷雲含雨入孤村人閑易得芳時恨地迥難招自古魂
(楚宋玉傷屈原為作招魂一篇)慚愧流鶯相厚意清晨猶為到西園
三月
辛夷纔謝小桃發(辛夷花名二月開初出如筆北人呼為木筆)踏青過後寒
食前四時最好是三月一去不迴惟少年吳國地遥江
接海漢陵魂斷草連天新愁舊恨知無奈須就鄰家甕
底眠(晉畢卓為吏部郎比舍郎釀熟卓夜至甕間盜飲為掌酒者所縛早視之乃畢吏部也)
午睡夢江外兄弟
長夏居閑門不開(梁元帝纂要云夏為長嬴即恢台也言夏氣大而育物故云長夏)遶
門青堇絶塵埃(詩堇茶如飴)空庭日午獨眠覺旅夢天涯相
見迴鬢向此時應有雪心從到處即成灰(到處一作别後莊子云)
(心若死灰)如何水陸三千里幾月書郵始一來(晉殷羡為豫章太守都下)
(士人因以致書百餘函行次石頭皆投之水中祝曰沈者自沈浮者自浮殷洪喬不能為置書郵)
秋郊閑望有感
楓葉微紅近有霜碧雲秋色滿吳鄉魚衝駭浪雪鱗健
鴉閃殘陽金背光心為感恩長慘慽鬢因經亂早蒼浪
(白詩鬢髮蒼浪牙齒疎注白也)可憐廣武山前事楚漢寧教作戰場(晉阮)
(籍嘗登廣武觀楚漢戰處嘆曰時無英雄遂使䜿子成名耶)
安貧(天復中車駕幸鳳翔偓以扈從功反正初昭宗面許偓為相偓奏云運契中興宜復)
(用重德鎮風俗因薦右僕射趙崇梁祖在京馳入請見具言崇長短昭宗曰趙崇是韓偓所薦)
(時偓在側梁祖三叱之奏曰臣不敢與大臣爭偓尋出閩中依王審知故有此作山谷云其辭)
(淒切而不迫可謂不㤀其君也)
手風慵展八行書(後漢竇章字伯尚好學與馬融崔瑗同好共相推薦融與竇書曰孟陵奴)
(來賜書見手跡歡喜無量次於面也書維一紙八行行七字)眼暗休尋九局圖(棋圖有九)
(局明唐王積薪夢青龍吐棋經九部授己其藝頓精後隨皇西幸宿山中孤姥之家夜忽聞姑與婦棋密記)
(止三十六忽聞姑云子北矣吾勝七枰遲明王具禮請問出局盡生平之好姑謂婦曰是子可教因指示殺奪)
(救應之法曰此已無敵矣出吳叢談記)窗裏日光飛野馬(莊子逍遥篇曰野馬也塵埃也)
(注野馬春月澤中之遊氣塵埃之細者也)桉頭筠管長蒲蘆(爾雅蒲蘆蜾蠃也注俗呼蠮螉)
(音咽翁詩疏似蜂而細腰中毛詩疏義曰螟蛉似步屈其色青土蜂取之置空木或書卷間筆筒中七日化)
(成子蒲蘆土蜂也)謀身拙為安蛇足(史記陳軫見楚使昭陽曰人有遺一壺酒者舍人相)
(謂曰酒不足衆飲請畫地為蛇先成者獨飲一人先成舉酒欲飲曰吾更能畫蛇足後成人奪酒飲之曰蛇本)
(無足有足非蛇也)報國危曾捋虎鬚(莊子盜跖篇孔子說盜跖盜跖不從曰丘所謂無病)
(而自炙者也疾走料虎頭編虎鬚幾不免於虎口也)舉世可能無默識(音志默論語曰而)
(識之)未知誰復試齊竽(復一作擬郭齊宣王使人吹竽有三百人東先生不知竽濫於三)
(百人中食禄宣王死文王即位一一聽之先生乃逃去)
殘春旅舍
旅舍殘春宿雨晴恍然心地憶咸京(秦為咸陽漢為京兆)樹頭蜂
抱花鬚落池面魚吹柳絮行禪伏詩魔歸靜域酒衝愁
陣出竒兵兩梁免被塵埃汙(漢制秩千石冠兩梁)拂拭朝簪待眼
明
贈僧
盡說歸山避世塵幾人終肯别囂氛缾添澗水盛將月
衲掛松枝惹得雲三接舊承前席遇(易晉卦彖曰康侯用錫馬繁庶晝日)
(三接也具漢文帝徵賈誼至上方授釐宣室因問鬼神之事誼道其所以然之故至夜半文帝前席聽之釐)
(音禧)一靈今用戒香熏(釋氏有定香戒香)相逢莫話金鑾事(韓偓有金)
(鑾密記)觸撥傷心不忍聞
翫水禽(在湖南醴陵縣時作)
兩兩珍禽渺渺溪翠衿紅掌淨無泥(杜詩翠衿渾短盡)向陽眠
處莎成毯踏水飛時浪作梯依倚雕梁輕社燕抑揚金
距笑晨雞(左傳季郈之雞鬭季平子介其雞郈氏為之金距)勸君細認漁翁意
莫遣絙羅悞穏棲(絙羅羅禽之網也)
贈易卜崔江處士
白首窮經通秘義(窮一經而皓首)青山養老度危時(孟子太公辟紂曰吾)
(聞西伯善養老者)門傳組綬身能退(謂簪纓之胄也)家學漁樵迹亦竒
(亦一作更)四海盡聞龜筴妙(禮記月令立冬命太史釁龜策占兆審卦吉凶史記司馬遷有)
(龜策傳日者傳)九霄堪嘆鶴書遲(蕭子良古今篆隸文體曰書有鶴頭書詔板所用北山)
(移文鶴書赴隴)壺中日月將焉用借與閑人試一窺(後漢費長房為汝市)
(椽市有老翁賣藥挂一壺於肆頭市罷輒入壺中人莫之見惟長房於樓上觀之異焉因往拜翁乃與俱入壺)
(中見玉堂嚴麗旨酒甘肴共飲畢而出曰我神仙之人以過見責今事畢當去耳)
過臨淮故里
交遊昔歲已凋零第宅今來亦變更舊廟荒涼時享絶
(時享絶謂歲時祭祀無有也)諸孫饑凍一官成(杜詩云諸孫貧無事開舍如荒村)五
湖竟負他年志(五湖見前注)百戰空垂異代名榮盛幾何流
落久遣人懷抱薄浮生
傷亂
岸上花根總倒垂水中花影幾千枝一枝一影寒山裏
野水野花清露時故國幾年猶戰鬭異鄉終日見旌旗
交親流落身羸病誰在誰亡兩不知
鵲
偏承雨露潤毛衣黑白分明衆所知高處營巢親鳳閣
(閣一作闕鳳帝王記云黃帝時白巢於阿閣)靜時閑語上龍墀(閑一作鬭)化為金
印新祥瑞(搜神記張顥為梁相有山鵲飛翔化為圓石顥椎破之得一金印其文曰忠孝侯印)飛
向銀河舊路岐(淮南子七夕鳥鵲填河而渡織女)莫怪天涯棲不穏托
身須是萬年枝(謝玄暉直省中詩云紫微太清肅彤庭赫弘敞風動萬年枝日華承露掌文)
(選何平叔景福殿賦云綴以萬年綷以紫榛注晉武帝華林園中有萬年樹二十四株江左謂之冬青樹綷雜)
(也綴連也)
禁中作
銀臺直北金鑾外(銀臺宫門也唐書天寶初賀知章見李白文嘆曰白謫仙人也言於玄宗)
(召見金鑾殿有詔供奉翰林)暑雨初晴皓月中惟對松篁聽刻漏(宫中)
(更箭也十漢宣帝置刻漏賜郡列卿)更無塵土翳虚空綠香熨齒金盤
果(杜詩況聞内金盤盡在衞霍室)清冷侵肌水殿風(宫中有水殿天子納涼之處也)坐
久忽聞鈴索動玉堂西畔響丁東(田文炳續翰林故事唐李德裕云翰林院)
(有懸鈴以備警急文字引之以代傳呼也唐李尋傳玉堂殿名也待詔者直署在其側李尋時待詔黃門故云)
(久汙玉堂之署又唐制禁署嚴密非本院人雖有公事不敢遽入至於内夫人宣事亦先引鈴每有文書即内)
(臣立於門外鈴聲動本院小判官出受訖授院使院使授學士)
王維(字摩詰太原人開元十九年狀元及第擢左拾遺給事中賊陷京師為所擒維吞藥佯瘖祿山)
(愛其才逼至洛陽供舊職拘於普施寺賊宴凝碧池遣棃園諸工合樂維痛悼賦詩曰萬戸傷心生野煙)
(百官何日再朝天秋槐葉落空宫裏凝碧池頭奏管絃詩聞行在所平賊後授偽官者皆定罪獨維得免)
(仕至尚書右丞卒有集行於世)
和賈舍人早朝大明宫之作
絳幘雞人報曉籌(漢官儀宫中不畜雞汝南出長鳴雞衞士候於朱雀門外著絳幘專傳雞)
(唱曉漢魏故事軍中傳箭以直更籌謂宫中五更初之籌也)尚衣方進翠雲裘(唐制宫中)
(官有尚衣尚藥尚食皆奉天子者雲宋玉風賦曰主人之女翳承日之華被翠之裘)九天閶闔
開宫殿(九天數起於一立於三成於五盛於七處於九故天去地九萬里漢書遊閶闔觀五臺)萬
國衣冠拜冕旒(左傳禹會諸侯於塗山執玉帛者萬國冕旒蔡邕獨斷曰漢明帝采尚書臯)
(陶及周官禮記以定冕制天子冕七寸長一尺二寸繫白珠於其端十二旒三公及諸侯九卿七)日色
才臨仙掌動(仙掌見前注出唐都長安東望華嶽即日之所也故云)香煙欲傍衮
龍浮(天子服衮龍詩曰衮職有闕惟仲山甫補之會書曰予欲觀古人之象日月星辰山龍華蟲作宗)
(彝藻火粉米黼黻絺繡以五采彰施於五色作服注天子之服也杜詩五聖聯龍衮)朝罷須裁
五色詔(北史鄴中記曰石虎詔以五色紙著鳳口中銜出)珮聲歸向鳳池頭(鳳池)
(荀勖為中書監除尚書令勖曰奪我鳳凰池諸君何賀耶)
酬郭給事
洞門高閣靄餘暉桃李陰陰柳絮飛禁裏疎鐘官舍晚
省中啼鳥吏人稀(前漢禁中避元帝后父王禁之諱故名省中)晨搖玉佩趨
金殿夕奉天書拜瑣闈(漢制給事黃門之職日暮入對青瑣門拜名曰夕郎青瑣門在)
(南宫顔師古曰刻為連𤨏文而青塗也史唐書郭承嘏為給事中太宗開成元年出為華州刺詔下給事中)
(盧載封還詔書奏曰嘏自居此官繼有封駮能奉其職宜在𤨏闈牧守之才易為推擇)強欲從君
無那老(那一作奈)將因卧病解朝衣
秋雨輞川莊上
積雨空林煙火遲蒸棃炊黍餉東菑(孟子有童子以黍肉餉)漠漠
水田飛白鷺陰陰夏木囀黃鸝山中習靜觀朝槿松下
清齋折露葵(文選王褒賢臣頌云霜蓄露葵)野老與人爭席罷(列子黃帝篇楊)
(朱南之沛至梁而遇老子曰而睢睢而旴旴而誰與居太白若辱盛德若不足楊朱曰敬聞命矣其往也舍者)
(迎將家公執席妻執巾櫛舍者避席煬者避竈其返也舍者與之爭席言同邸之人與之爭席而坐以其遣去)
(矜誇和光混俗故也詩意取此)海鷗何事更相疑(海鷗見前注)
送楊少府貶柳州
明到衡山與洞庭若為秋月聽猿聲愁看北渚三湘客
(楚辭帝子降兮北渚目渺渺兮愁子寰宇記湘潭湘鄉湘源謂之三湘也)惡說南風五兩輕
(兩音量謂淮南子曰若綄之候風也許慎曰綄候風扇也楚人之五兩郭璞江賦曰□氛祲於清旭覘五)
(兩之動靜注以雞羽為之重八兩繫於桅竿之顛□音利視也)青草瘴時過夏口(廣州記夏)
(謂之青草瘴秋謂之黃茅瘴鄂州夏汭書注水北曰汭亦名夏口)白頭浪裏出湓城(湓城)
(即今之江州也)長沙不久留才子賈誼何須弔屈平(漢賈誼謫為長沙王)
(傅意不自得及渡湘水為賦以弔屈原云恭承嘉惠兮俟罪長沙側聞屈原兮自沈汨羅造託湘流兮敬弔先)
(生遭世罔極兮迺隕厥身平屈原字也)
勅借岐王九成宫避暑應教(在鳳翔府麟遊縣西五里即隋仁夀)
(宫也旨諸王命曰應教天子曰應詔皇后太子曰應隋楊素作九成宫乃仁夀宫後以犯隋)
(文帝諱故改九成宫)
帝子遠辭丹鳳闕(帝子即岐王丹鳳宫門名)天書遥借翠微宫(爾雅釋云)
(山未及上謂之翠微為鄴中記山氣青縹色曰翠微帖明皇已幸翠微宫復王求勝地為創第出白氏六)
(宫長安城南山中亦有翠微太宗嘗避暑遊宴於此)隔窗雲霧生衣上卷幔山
泉入鏡中(周庾信東宫行兩山銘翠幔朝開新粧旦起樹入床前山來鏡裏)林下水聲
諠笑語巖前樹色隠房櫳(班婕妤賦曰房櫳虚兮風泠泠師古曰房櫳疎檻也)仙
家未必能勝此何事吹簫向碧空(吹簫見前注)
和太常韋主簿五郎溫泉寓目
漢主離宫接露臺(長安志臨潼縣驪山東南三十里有秦始皇墓露臺祠在焉不齋戒往者)
(即風雨迷道去露臺祠不遠故曰接露臺也)秦川一半夕陽開(驪山上有夕陽樓在焉)
青山盡是朱旗遶碧澗翻從玉殿來新豐樹裏行人度
(前漢高祖移豐縣於驪山下故號曰新豐)小苑城邊獵騎迴(前漢蕭望之以不附霍光署小)
(苑東門候王翁仲曰不肯碌碌反抱關為望之曰各從其志小苑在長安東)聞道甘泉能獻
賦懸知獨有子雲才(前漢揚雄字子雲成帝祠甘泉泰畤還雄上甘泉賦以諷)
酌酒與裴迪
酌酒與君君自寬人情翻覆似波瀾(晉陸士衡君子行曰天道夷且簡人)
(道險而難休咎相乘躡翻覆似波瀾)白首相知猶按劒(前漢鄒陽上梁王書曰有白頭如新)
(傾盖如故何則知與不知也又曰明月之珠夜光之璧以暗投人於道路無不按劒相盻者何則無由而至前)
(也)朱門先達笑彈冠(見前注)草色全經細雨濕(杜詩曉看紅濕處花)
(重錦官城)花枝欲動春風寒世事浮雲何足問(杜詩流水生涯盡浮雲世)
(事空)不如高卧且加餐(晉書謝安傳征西將軍桓溫請為司馬朝臣咸送中丞高崧曰卿屢)
(違朝旨高卧東山諸人每相與言安石不肯出將如蒼生何古飲馬長城窟行云長跪讀素書書中竟何如)
(上有加餐食下有長相憶)
春日與裴迪過新豐里訪吕逸人不遇
桃源面面少風塵(面面本集作一向面面誤少一作絶陶潛桃花源記晉大元中武陵人)
(捕魚為業沿溪行忽逢桃花夾岸遂異之行盡水源得一山有小口入豁然男女衣著悉如外人見漁人驚問)
(遂還設酒食自云先世避秦亂來此問今是何世住數日辭去)柳市南頭訪隠淪(漢書萬章)
(字子夏長安熾甚街閭各有豪俠章在城西柳市號曰柳市萬子夏文選謝靈運詩既枉隠淪者亦棲肥遯)
(賓)到門不敢題凡鳥(晉嵇康與吕安善每一相思千里命駕後安來值康不在嵇喜出戶)
(延之不入門上題鳳字而去喜不覺猶以為欣鳳字乃凡鳥也)看竹何須問主人(晉王徽之)
(字子猷時吳中士大夫家有好竹欲觀便出輿造竹下往來諷嘯良久主人灑掃請坐徽之不顧而去)城
外青山如屋裏東家流水入西鄰閉戸著書多歲月(前漢)
(揚雄閉戶草太玄經又王符著書名潛夫論)種松皆作老龍鱗
高適(適字達夫一字仲武滄州人舉有道授封邱尉後擢諫議大夫出為蜀彭二州刺史遷西川節)
(度使還為左散騎常侍卒有詩文二十卷傳於世)
送李少府貶峽中王少府貶長沙
嗟君此别意何如駐馬銜杯問謫居巫峽啼猿數行淚
(峽中也)衡陽歸雁幾封書(長沙也)青楓江上秋天遠(長沙有青楓江)
白帝城邊古木疎(白帝城在峽中即公孫述所築古䕫子國後先主改為永安)聖代
即今多雨露暫時分手莫踟蹰(杜詩登兖州城樓云從來多古意臨眺獨踟蹰)
(躊亦作躇)
岑參(南陽人文本之後天寶中進士官至左補闕起居郎累官侍御史退居杜陵山中卒有文集行)
(於世)
和賈舍人早朝大明宫
雞鳴紫陌曙光寒鶯轉皇州春色闌金闕曉鐘開萬戸
玉階仙仗擁千官(杜詩仙仗離丹極)花迎劒佩星初落柳拂旌
旗露未乾獨有鳳凰池上客(鳳凰池見前注)陽春一曲和皆難
(文選宋玉對楚王問曰客有歌於郢中者始曰下里巴人國中屬而和之者數千人其歌陽春白雪屬而和者)
(不過數十人故其曲彌高而和之者彌寡)
張說(說字道濟洛陽人垂拱中舉博學科中第三等進太子校書令遷鳳閣舍人睿宗時兵部侍郎)
(平章事終左丞相封燕國公有文集並傳於世)
奉和春日幸望春宫
别館芳菲上苑東飛花澹蕩御筵紅(蕩一作落)城臨渭水天
河靜闕對南山雨露通遶殿流鶯凡幾樹(梁沈約上已詩開花已匝)
(樹流鶯復滿枝)當蹊亂蝶許多叢春園既醉心和樂(詩云既醉以酒既飽)
(以德)共識皇恩造化同
幽州新歲作
去歲荆南梅似雪今年薊北雪如梅共知人事何嘗定
且喜年華去復來邊鎮戍歌連日動京城燎火徹明開
(詩庭燎之光)遥遥西向長安日(晉明帝數歲元帝抱置膝前屬長安使來因問汝謂日與)
(長安孰遠對曰長安近不聞人從日邊來元帝異之明日讌羣臣又問之對曰日近元帝失色曰何乃異間者)
(之言對曰舉頭見日不見長安於是益竒之)願上南山夀一杯(詩小雅天保如月之恒如)
(日之升如南山之夀不騫不崩)
耿湋(湋河東人寶應二年進士為大理司法終於左拾遺有詩二卷傳於世)
道傍老人
老人獨坐倚官樹欲語澘然便淚垂陌上歸心無産業
城邊戰骨有親知餘生尚在艱難日長路多逢輕薄兒
(晉謝靈運詩杳杳日西頽漫漫長路迫孫漢書李寶勸劉嘉且觀成敗光武聞之告鄧禹曰孝素謹當是長)
(安輕薄兒誤之耳嘉字孝孫也敕後漢馬援書戒兄子嚴敦曰效龍伯高不得猶為謹之士效杜季良不得)
(陷為天下輕薄兒)綠水青山雖似舊如今貧病復何為(史記原憲曰若)
(憲貧也非病也病晉顔延年誄陶潛曰少而貧居無僕妾)
送友人歸南海
遠别悠悠白髮新江潭何處是通津潮聲偏懼初來客
海味惟甘久住人漠漠煙光前浦晚青青草色定山春
(定山在錢塘南四十七里定山出浙江數百尺潮至此輒抑聲過復雷吼霆怒沈約早發定山詩夙齡愛遠)
(壑晚涖見竒山)汀洲更有南迴雁亂起聯翩北向秦
唐詩鼓吹卷二
