重刻剡源文集叙
余自垂髫時游澤宫見祠所謂剡源先生
者歸言之家大人始知其為先世也稍長
見其遺文一二因訪求其全藁始知有剡
源集宋景濓學士為司業時嘗叙而刻之
太學而竟無從得之既而友人周羽可好
其文極力訪輯頗得其全而多所訛脫余
嘗從借得手抄之日夕覽味始知前軰為
文其命意搆辭必有凖繩不苟馳騁以衒
竒巧每欲刻之以程後進而力未能也邇
以承乏來典南太學事因求宋公所刻遺
板而無有矣乃稍加校訂命工鋟梓以完
太學之舊嗚呼先生舉宋咸淳進士未幾
而國祚遷改東西奔竄甘於窮老時江南
搜訪人才使者如織先生名傾一時而竟
不之及晚乃強就一儒學官而無何即棄
去此可以窺先生之心矣晉陶元亮辭為
彭澤宰而日娛於詩酒千載而下非有精
詣之士孰能知其解哉余嘗謂淵明非詩
人而先生亦非文士蓋無意於詩文而詩
文自不得不工者此所以為難及也余故
因刻既成而敬識之以告世之學詩文者
萬曆辛巳春仲四明剡溪後裔戴洵謹叙
之日月之光匪爝火雨露之澤匪桔橰所從
來遠也先生殁數世有孫愚齋公起家進士
為
明天子侍從之臣尋擢司成教兩都國子敦行
古誼以身率先士自勝冠以上爭自修飭以
期無負司成公教而礪亦承乏南雍備司成
公屬叨受知遇謬膺校閱得縱觀先生之文
而因知司成公所以有今日者其樹德發祥
蓋有本歟司成公不以礪不文屬為之引顧
安能為先生志萬一而愳寢司成公命輒拜
手僣引其端云
萬曆辛巳仲秋
賜進士出身迪功佐郎南京國子監助教後學
東吳周汝礪頓首拜書
刻剡源先生集小引
剡源先生集集宋剡源戴先生作也先生生
淳祐中以舍生高等登進士乙科累教授建
康臨安而雅好山水間一濡毫摛藻爲古文
辭若詩往往匠心而成追古作者有聲秇林
然先生輒又敝帚視之故非以此獵人世名
者至世之升沉晦顯倏忽變態之當其前一
視如飛霞飄風歸于烏有也以故趙孟頫黃
文獻諸公一稱先生爲江南夫子一樂道先
生不輟及郡國志乘所紀載先生高標逸韻
如丹霄紫霞中人不啻古所稱田子方魯連
之匹爾先生於仕進旣澹如又不喜標揭爲
名高遂令曠世後無知先生者迄于我
明宋潜溪氏爲一代鉅儒博綜羣籍搜訪遺編
得先生之文于殘篇斷帙之中序次而表章
之顧于今幾三百年所而先生諸作炳然藏
于國史副在名山直與前代作者韓歐諸大
家並垂不朽其於人世名又烏乎逃焉語有
元史本傳
戴表元字帥初一字曾伯慶元奉化州人七歲學古詩文多
竒語稍長從里師習詞賦輒棄不肯為咸淳中入太學以三
舍法陞内舍生旣而試禮部第十人登進士乙科教授建寧
府後遷臨安教授行戸部掌故皆不就大德八年表元年巳
六十餘執政者薦于朝起家拜信州教授再調教授婺州以
疾辭初表元閔宋季文章氣萎薾而辭骫骳骳弊巳甚慨然
以振起斯文為巳任時四明王應麟天台舒岳祥並以文學
師表一代表元皆從而受業焉故其學博而肆其文清深雅
潔化陳腐為神竒蓄而始發間事摹畫而隅角不露施扵人
者多尤自秘重不妄許與至元大德間東南以文章大家名
重一時者唯表元而巳其門人最知名者曰袁桷桷之文其
體裁議論一取法扵表元者也表元晚年翰林集賢以修撰
博士二職論薦而老疾不可起年六十七卒有剡源集行干
世常表元時有四明任士林者亦以文章知名云
戴剡源先生文集序
濓嘗學文於黃文獻公公於宋季詞章之士樂道之而弗巳
者唯剡源戴先生爲然濓因日購先生之文絶不能以多致
會有詔纂脩元史命濓總裁其事事有闕遺者遂以
上聞遣使訪于郡國竊以謂先生著作有關於勝國宜多乃
属使者入鄞徧求之鄞先生鄕國庶幾有得之者曾未幾何
果以剡源文集二十八卷来上濓始獲而覽焉因而作曰辭
章至於宋季其敝甚矣公卿大夫視應用爲急俳偕以爲體
偶儷以爲竒靦然自負其名高稍上之則穿鑿經義櫽括聲
律孳孳爲華世取寵之具又稍上之摽掠前修語錄佐以方
言累十百而弗休且曰我將以明道奚文之爲又稍上之騁
宏博則精粗雜揉而略䋲墨慕古奥則刪去語助之辭而不
可以句顧欲矯敝而其敝尢滋私自念詞章在世如日月之
麗乎天雖疾風暴雨動作無時將不能蔽蝕其精明獨怪夫
當時之士奚爲乏一人障其狂瀾耶復念豪傑之士何代云
無區區所見孤陋故鮮能知之非誠然也及覽先生之作新
而不刊清而不露如青巒出雲恣態横逸而連翩弗斷如通
川縈紆十步九折而無直瀉怒奔之失嗚呼此非近于所謂
豪傑之士耶盖先生七歲即知攻文咸淳中入太學以三舍
法升内舍生旣而試禮部第十人登進士乙科調教授建康
府又遷臨安教授行戸部掌故皆不就會宋亡爲元執政者
薦之起爲信州教授先生年巳六十一矣尋遷婺州以疾辭
後六年終于家初先生既擢第憫宋季詞章之陋即濯然自
異久之四方人士争相師法故至元大德間東南文章大家
皆歸先生無異詞先生之沒僅六十年巳罕有知其名若字
者殊可哀也濓在史局既命彙入儒學傳中及司業成均復
將錄其剡源集者歸以示諸人而先生之鄕有夏君閱者来
爲國子學正方與先生之孫資先謀刻于梓夏君遂以題詞
爲請且謂知先生之深者唯黃文獻公公既不可作子幸無
譲于是忘其僣踰而爲序之如此嗚呼豐城之劍荆山之玉
縦埋沒泉壌爲巳久神光上貫於霄漢者終弗能掩也其先
生之文之謂乎先生諱表元字帥初一字曾伯慶元奉化州
人
洪武四年秋八月望日金華後學宋濓謹序
重輯戴剡源先生文集序
余自束髮時耳先進言即知邑有鄕先生曰戴剡源先生者
云元史傳先生學博而肆爲文清深雅潔化陳腐爲神竒及
閱邑志得中所載先生文一二讀之誠然矣誠然矣雖然先
生之文不特志所載巳也意先生里中人染化爲近必有悉
得先生之文者於是詢之先生里中人里中人弗知先生文
矣即知亦罕有藏者乃更詢之文學士文學士有錄先生文
者矣錄非先生全也嗟夫先生之文矯訛翻淺宗旨道原明
體發微矩式才彦若大車行途而險者易者弗能舍也若利
噐宜用而大者小者弗能外也若布帛菽粟資民生活而千
百世弗能越也乃今遡先生之沒僅二百餘載耳而先生之
全文卒不可得而見豈先生在當時秘重著作不妄與人以
故修文之士罕有常誦終鮮流布也與哉噫非然也文之上
下隨乎時時之取舍存乎人人之輕重由乎世世之崇尚係
乎好尚不以好而世之重者輕矣世罔攸重而人之取者舍
矣人不知取而時之上者下矣先生起家宋咸淳進士未幾
而元胡當王明賢淪喪則時非熙隆之時世非熙隆之世而
人非禮重文學之人知先生者惟趙孟頫氏以江南夫子歸
先生耳他何能尚可俾世流布也耶此先生甘心窮約屢遷
居止爲避地計而終不肯以文字獵名人間其先生不得巳
之意乎至我
明德隆盛彰文起學始求先生之文采入史館而太史宋景
濂氏復序首蕳以表先生扵是學士大夫既知有先生而又
知有先生之文矣然布之未廣而家謄人錄之卷或散于衰
微或壊于水火往往好尚文學者知重先生而不克得先生
之全文以資多識也嗟吁惜哉嘉靖丙辰余過進士家偶得
先生全集之目閱之輙躍然喜曰此足以綜先生之文矣乃
持是博訪苟有所得無論单篇断續即手抄之積至十五六
年而先生之文始全矣獨詩集一部僅俻諸體而散落尚繁
然後之人有能舉一而知三者出焉則先生之詩教可無限
也隆慶壬申余承乏西蜀遂携之官退食之暇復躬校閱區
分類聚勒成三十卷命吏繕寫獲成全集庶幾後之學者知
四明文獻有如先生而軌範文章不獨韓蘇諸大家爾矣因
爲之序以識始末云
萬曆元祀歲在癸酉夏孟四明後學華東周儀羽可甫書干
巴渝之官舍
戴剡源先生自序
先生姓戴氏名表元字帥初一字曾伯其世譜可知者六代
祖居奉化縣小方門三傳而徙坊又再傳而徙剡源之榆
林先生生淳祐甲辰五歲知讀書六歲知為詩七歲知習古
文十五始學詞賦十七試郡校連優補守六經諭卽厭去遊
杭作書言時政激摩公卿大人無所避杭學每歲貢士得三
百員試禮部中者十人入太學謂之類申二十六歲巳巳用
類申入太學明年庚午試中太學秋舉歲終校外舍生試優
升内舍辛未春試南省中第十名五月對策中乙科賜進士
及第授迪功郎昇學教授癸酉冬起昇及乙亥春以故歸舊
廬改杭學教授辭不就旣而以恩轉文林卽都督掾行戸部
掌故國子主簿會兵變走避鄰郡及丁丑歲兵定歸鄞至是
三十四歲矣家素貧燬劫之餘衣食益絶乃始專意讀書授
徒賣文以活老稚鄞居度亦不可久遂買榆林之地而廬焉
如是垂三十年執政者知而憐之薦授一儒學官因起教授
信州噫老矣大德丙午歸自信州時體氣益衰而婚嫁漸巳
畢即以家事屬諸子使自力業以治養具然性好山水每杖
策東遊西眺不十里近才數百步不求甚勞意倦輒止忘懷
委分自號曰剡源先生因以名其集或稱質野翁充安老人
云
剡源戴先生文集目錄
元史本傳
剡源先生自序
卷之一
記
仁夀殿記
奉化州學興築記
和靖書院記
美化書院記
稼軒書院興造記
銀峰義塾記
洛陽獨樂書堂記
溧水州中正堂記
當塗戸曹掾續題名記
奉川驛記
三江塩場興造記
臨池亭記
寒光亭記
耿氏時思亭記
喬木亭記
紫芝亭記
卷之二
記
遺安堂記
秀野堂記
清華堂記
質野堂記
愛蓮堂記
廣心堂記
居清堂記
陳氏不礙雲山堂記
水心雲意樓記
困學齋記
清容齋記
養心齋記
學古齋記
愛日齋記
謙益齋記
卷之三
記
清峙軒記
容膝軒記
餘軒記
省軒記
清茂軒記
恕軒記
蒼翠樓記
充安閣記
松風閣記
拂雲閣記
潜窩記
夀樂行窩記
芷屋記
擬晉山房記
卷之四
記
陶莊記
董可伯隱居記
玉林記
蕺隱記
冰谷記
文溪記
西村記
秋山記
中枝山葬記
丹泉墓記
唐畫西域圖記
崇勝寺長生燈油局記
山隂慈恩院法華會記
寶陀山所見記
損菴記
竹溪道院真武祠記
順寧菴記
西原菴記
卷之五
記
會稽唐氏墓記
敷山記
戴氏剡源張村葬記
小方門戴氏居葬記
計籌山昇元報德觀記
程母二夫人祠堂記
固海宿雲山崇勝寺記
天壽報本寺記
法華寺興造記
卷之六
記
杭州祐聖觀記
婺源羊闘嶺施水菴記
重建瑞龍威德寺記
邢州秀野堂記
徐氏報恩閣記
此樂堂記
冰雪相看之居記
晚香堂記
先天觀記
虚室記
卷之七
序
春秋法度編序
通解寤辨序
讀易蠡測序
左氏窺班序
干景龍註朱氏小學書序
陸宣公奏議精要序
汴略序
急就篇註釋補遺自序
左氏蒙求序
伍典蒙求序
昌國應君類書蒙求序
竒童烈女寶鑑序
程宗旦詩編序
趙子昂詩文集序
尚書小傳序
天原發微序
先天圖義序
老子原旨序
王伯善農書序
禮部韻語序
齊東野語序
卷之八
序
潘可大孫子釋文序
大學中庸孝經諸書集解音釋序
仇仁近詩序
初寮王先生摘稿序
方使君詩序
桐江詩集序
周公謹弁陽詩序
張仲實文編序
趙君理遺文序
陳無逸詩序
李時可詩序
胡天放詩序
張君信詩序
張仲實詩序
白廷玉詩序
陳季淵詩序
卷之九
序
湯子文詩序
陳晦父詩序
洪潜甫詩序
許長卿詩序
李元凱詩序
董叔輝詩序
趙生詩序
國南仲詩後序
長汀和漁歌序
朱伊叟詩序
劉仲寬詩序
方端叟詩序
吳僧密古師詩序
圓至師詩文集序
魁師詩序
珣上人刪詩序
珣上人再刪詩序
余景游樂府編序
王德玉樂府倡荅小序
卷之十
序
富春孫氏族譜序
秣陵翁氏譜序
李氏族譜後序
臧氏家集序
褒中雜詠圖詩序
旌表節婦徐夫人詩序
賈母滑氏夫人詩序
東平杜氏祈岱宗事序
楊氏池堂讌集詩序
牡丹讌席詩序
八月十六日張園翫月詩序
北山小序
遊雲門若耶溪詩序
遊南岩詩序
陵陽牟氏壽席詩序
城東倡和小序
遊蘭亭詩序
客樓冬夜會合詩序
卷之十一
序
王丞公避地編序
王敬叔詩序
顧伯玉詩文稿序
紫陽方使君文集序
恒莊詩序
千峰酬倡序
陸孟孫字士宗序
袁鈞字德衡序
史景正字序
陳處度字序
王一初名字序
曹仲逹字序
袁氏子字說序
史昭父字序
王仲昭字說序
卷之十二
序
陳公輔字序
陳養直字序
陳同與其弟周字序
字三友序
陳景惠諸子名字序
陳氏三子字序
趙氏二子字序
曹氏四子字序
唐氏十子字序
凌氏二子字序
朱使君七子字序
張訓之字序
道上人字逢原序
陸原章字序
送袁伯長赴麗澤序
卷之十三
序
送屠存博之婺州教序
送白廷玉赴常州教授序
送盛元仁赴吉水教授序
送杜子問赴學官序
送杜孟傳之石門洞序
送高虎臣序
送趙生遊吳序
送賈敏求序
送貢九萬詩序
送孔明遠序
送唐君儒序
送王子慶序
送陳養晦遠遊序
送鄭若晦遊建業序
送鄭聖與遊闕里序
送方中全北行序
送張叔夏西遊序
送王月友遊華陽洞序
送羅壽可歸江西序
送葉茂叔之淮安序
卷之十四
序
送鄧善之序
送貢仲章序
送曹士弘序
送吳州判還番昜詩序
送趙學古歸永嘉序
送老甘秀才序
送宋吾省序
贈曹子貞編修序
贈黃彦實序
贈龔子敬序
贈相士歐陽生序
贈談星者謝生序
送李公度歸三茅山序
送郭以南爲道士北遊序
送慶上人謁陳使君序
送恩上人歸雲門序
送子儀上人北遊序
朱尉開伯求葬親費序
送鉛山王亦詵歸鄕序
送柳道傳赴江山序
送鄭南仲赴昌化主簿序
送謝仲潜序
卷之十五
墓誌
安陽胡氏考妣墓誌銘
曹君墓誌銘
吳君墓誌銘
楊氏考妣墓誌銘
游縣丞墓誌銘
故玉林項君墓誌銘
故禮部進士徐君墓誌銘
游鄕貢墓誌銘
卷之十六
墓誌
吳孺人江氏墓誌銘
單君範墓誌銘
趙君理墓誌銘
陳府君功父墓誌銘
伯妣袁氏夫人遷葬墓誌銘
故道錄章公墓誌銘
康濟甫墓誌銘
故瀏陽教授李君墓誌銘
樓府君墓誌銘
孝善胡先生墓誌銘
張允甫墓誌銘
李思宣墓誌銘
卷之十七
墓表墓碣
宋氏墓表
徐使君墓表
五山陳公墓表
徐耕道遷葬碣
周府君碣
卷之十八
題
題繆氏族譜
題新刊袁氏孝經說後
題徐可興詩卷
題陸渭南遺文抄後
題吕復初所藏大父放翁二詩卷
題寶葉真
題蔣孝詩卷後
題董彦醇詩後
題趙考成遺事後
題姚秀實家藏陳所翁畫龍
題坡書歐陽公鴨鵊圖
題蜀蘇氏族譜後
題天台吳康肅公家藏朱文公遺墨
題貫休畫羅漢
題鄧秀才臨蘭亭小本
題秦景山遺稿
題曾道士祖師詩卷
題王秀才靈山籖詩
題趙幾仲詩編後
題畫二則
題盧鴻草堂圖
題陳留仇公訓子詩後
題畫卷
題十一子像
題胡瓌報塵圖
䟦劉文節公帖
題温上人心經
書張浮休郴行錄後
題毒安柴君自畫所作書後
題孫常州摘藁
題趙郎中詩卷
題湯仲友詩卷
題史和旨詩卷
題萬竹王君詩後
題蕭子西詩卷後
題王氏寓菴遺藁
題袁通父詞卷
題京兆劉侯事後
題雙溪王晦仲讀易筆記後
題婺源武口王氏世系
題周氏先世書帖
卷之十九
題
題趙子昂摹龍眠飛騎習射圖
題明皇聽樂圖
題洪厓圖
題怪木疎篁
題石鼓攷
題蘇氏三帖
題李端叔帖
題趙侍郎誥
題渡江諸賢帖
題方公刪定家藏諸賢墨蹟
題王初寮家帖
題晦翁書坤六二文言帖
題陳了翁合浦與弟帖
題翁舜咨所藏文丞相梅堂扁
題王希聖續漢春秋後
題茅生刻字後
題王理得山中觀史吟後
題陳強甫樂府
題隂符經後
題趙子昂琴原律略後
題王微仲孝弟類編後
題太學登科題名後
題唐師善談乘
題沂州先賢攷
題雪竇行紀後
題李常鄕試稿
題陳提學講義後
題徐山長講義
題王教授清湘講義
題陳獻肅公邦彦遺事後
卷之二十
䟦銘箴贊述碑
䟦濂溪二程謚議
䟦宋元獻韓獻肅二公流杯小飲倡和詩帖
䟦吳侯二蜂說
瓶城軒銘
周氏彜軒銘
昉軒銘
朱漆印匣銘
復心齋銘
遜齋銘
寸屋銘
君子軒銘
奉化州庠小學箴
袁氏字箴
真贊二首
仇仁近真贊
鮮于君真贊
周義烏真贊
徐仲彬真贊
單吉甫判官真贊
韓仲友真贊
任仲端題真
蟾上人真贊
東坡雨行圖贊
蘭石贊
畫鬼戲贊
畫龍贊
千戸高君行述
東平趙氏述
奉化知州于伯顔去思碑
王氏子葬述
卷之二十一
賦
可竹軒賦
耕寬堂賦
寄安齋賦
一大菴賦
竹坡圖賦
縮軒賦
喜友堂賦
息齋賦
静軒賦
容容齋賦
胡麻賦
蠅虎賦
碧桃花賦
觀魚賦
卷之二十二
史論
讀司馬穣苴傳
讀吳起傳
讀孫武傳
孫臏附傳
伍子胥列傳
孔子弟子傳
蘇秦傳
張儀列傳
樗里子甘茂甘羅魏冉白起王剪列傳
孟子荀卿列傳
范睢列傳
樂毅列傳
藺相如列傳
田單列傳
魯仲連列傳
伯夷叔齋列傳
孔子弟子傳總論
商鞅傳
孟嘗平原信陵春申四君列傳
卷之二十三
雜著
讀國語
讀孔叢子
續蔡氏獨斷
辨孔璧傳
佩韋辨
豢夸二氏誡
猫議
祭文
衆祭徐子方丞旨文
祭張復山長文
祭趙丞文
代千奴監司歸祭祖考妣文
代祭王右軍祠堂文
祭告榆林廟文
祭張村干厨嶴山神文
遷奉祠堂文
信學謁先聖文
先儒祠文
鄕賢祠文
土地文
中丁遷先賢祠文
祭徐母吳氏夫人文
榆林瓦嶺廟上梁文
卷之二十四
書啓
通謝張可與參政書
趙氏婚啓
回孫氏婚啓
回徐氏婚啓
范氏婚啓
舒氏婚啓
回弋陽趙教授啓
通燕右丞啓
通蘇教授啓
回凌德庸諸公啓
回舒子燕送鵝酒啓
代太學同舍内優成謝賈平章啓
䟽
觀民閣營造䟽
石屏戴式之孫求刊詩板䟽
抄題刊傷寒書機要䟽
蒙古崔教授求路費䟽
萬戸府靳提控求仕䟽
趙道人北遊䟽
翁舜咨䟽
代史承奉謝安醮疏
鄧君疏
城隍廟修造疏
傳
二歌者傳
劄子
回袁通父秀才送喜詞并物劄子
說
漁說
諭
蜜諭
卷之二十五
講義
先進於禮樂一章
子與人歌而善一章
孟之反不伐一章
子以四教一章
故至誠無息一章
德不孤一章
謙尊而光一章
菁菁者莪四章
仲弓為季氏宰一章
&KR1152;不觚一章
回也其庶乎一章
子罕言利一章
祭如在一章
卷之二十六
講義
子路人告之一章
曲禮曰毋不敬一章
天在山中大畜一節
天宫冢宰以九一條
說命惟學遜志一條
子路使子羔爲一章
中庸其至矣乎久矣
子曰富與貴是人之所欲也一章
良冶之子一章
善人為邦百年一章
伯夷叔齊不念一章
後生可畏一章
滄浪之水清兮一章
惻隱之心仁也一章
卷之二十七
古詩五言
四十五首
排律
十六首
卷之二十八
古詩七言
六十四首
卷之二十九
律詩五言
九十九首
律詩七言
四十九首
卷之三十
律詩七首
五十九首
絶句五言
二首
五雜組
絶句七言
八十八首
目錄畢
