







　　欽定四庫全書　　　　　集部八

　　皇霸文紀目録　　　　　總集類

　　巻一

　　神(農)氏

　　軒轅氏

　　髙陽氏

　　女皇氏

　　陶唐氏


　　有虞氏

　　巻二

　　夏

　　商

　　周

　　巻三

　　周(二)

　　巻四


　　周(三)

　　巻五

　　魯

　　齊

　　紀

　　巻六

　　晉

　　鄭


　　宋

　　許

　　衛

　　巻七

　　衛(二)

　　巻八

　　吴

　　越


　　楚

　　巻九

　　燕

　　代

　　巻十

　　趙

　　魏

　　田齊


　　巻十一

　　秦

　　巻十二

　　秦(二)

　　巻十三

　　左國國䇿(附)

　　(臣)等謹案皇霸文紀十三巻明梅鼎祚編鼎
祚字禹金宣城人嘗輯陳隋以前之文為文

紀以配馮惟訥詩紀此編上起古初下迄于
秦故曰皇霸文紀乃其書之第一集也洪荒
以降書契莫詳事尚無徴况其文字傳於後
者非漢代緯書之依託即戰國諸子之寓言
一槩裒存遂不免一真百偽至集古録博古
圖考古圖所列諸銘名姓時代半屬臆求㸃
畫偏旁多縁附㑹劉楊異釋薛鄭殊音而確
定為某商某周編之簡牘實為失于闕疑甚

至簉磬銘六十三字惟録篆文尤乖體例他
如穆天子傳詩序之類本各自為書亦登文
集則録所不當録屈原楚詞惟載三篇則刪
所不當刪何致之偽岣嶁碑楊慎之偽石鼓
文益出近代漫無考證大横庚庚之兆且以
漢文誤入之皆輯録之踈不可據為典要然
網羅繁富周秦以前之作莫備于斯蕪襍之
中菁英不乏陸機所謂雖榛楛之勿剪亦䝉

茸于集翠者也故病其濫而終取其博焉乾
隆四十五年二月恭校上

　　總纂官(臣)紀昀(臣)陸錫熊(臣)孫士毅

　　總　校　官(臣)陸　費　墀














