







　　欽定四庫全書

　　皇霸文紀巻三　　　　　明　梅鼎祚　編

　　周

　　穆王(名滿昭王子成王曽孫在位五十五年)

　　穆天子傳(晉太康二年汲縣民不准發古冢所得古文竹簡素絲編多毁落殘缺穆天子
傳五篇荀勗序錄定為六巻藏之中經副在三閣郭璞為注左傳曰穆王欲肆其心周行天下
皆使有車轍馬跡焉則其事也)

　　(前缺)飲天子蠲山之上戊寅天子北征乃絶漳水庚辰

至於(闕)觴天子於盤石之上天子乃奏廣樂載立不舍
至于鈃山之下癸未雨雪天子獵于鈃山之西阿於是
得絶鈃山之隊北循虖沱之陽乙酉天子北升于(闕)天
子北征于犬戎犬戎(闕)胡觴天子于當水之陽天子乃
樂(闕)賜七萃之士戰庚寅北風雨雪天子以寒之故命
王屬休甲午天子西征乃絶隃之闗隥已亥至于焉居
禺知之平辛丑天子西征至于䣙人河宗之子孫䣙栢
絮且逆天子于智之(闕)先豹皮十良馬二六天子使井

利受之癸酉天子舍于漆滜乃西釣于河以觀(闕)智之
(闕)甲辰天子獵于滲澤於是得白狐𤣥狢焉以祭于河
宗丙午天子飲于河水之阿天子屬六師之人于䣙邦
之南滲澤之上戊寅天子西征騖行至于陽紆之山河
伯無夷之所都居是惟河宗氏河宗伯夭逆天子燕然
之山勞用束帛加璧先白(闕)天子使&KR0008;父受之癸丑天
子大朝于燕(闕)之山河水之阿乃命□利梁固聿將六
師天子命吉日戊午天子大服冕褘帗帶搢曶夾佩奉

璧南面立于寒下曾祝佐之官人陳牲全五(闕)具天子
授河宗璧河宗伯夭受璧西向沈璧于河再拜稽首祝
沈牛馬豕羊河宗(闕)命于皇天子河伯號之帝曰穆滿
女當永致用峕事南向再拜河宗又號之帝曰穆滿示
女舂山之珤詔女昆侖(闕)舍四年泉七十乃至于崑崙
之丘以觀舂山之珤賜語晦天子受命南向再拜已未
天子大朝于黄之山乃披圖視典用觀天子之珤器曰
天子之珤玉果璿珠燭銀黄金之膏天子之珤萬金(闕)

珤百金士之珤五十金鹿人之珤十金天子之弓射人
步劎牛馬犀(闕)器千金天子之馬走千里勝人猛獸天
子之狗走百里執虎豹柏夭曰征鳥使翼曰(闕)烏鳶鸛
雞飛八百里名獸使足(闕)走千里狻猊(闕)野馬走五百
里卭卭距虚走百里麋(闕)二十里曰伯夭皆致河典乃
乗渠黄之乘為天子先以社西土乙丑天子西濟于河
(闕)爰有溫谷樂都河宗氏之所遊居丙寅天子屬官效
器乃命正公郊父受敕憲用伸(闕)八駿之乗以飲于枝

洔之中積石之南河天子之駿赤驥盜驪白義踰輪山
子渠黄華騮綠耳狗重工徹止雚猳(闕)黄南(闕)來白天
子之御造父三百耿翛芍及曰天子是與出(闕)入藪田
獵釣弋天子曰於乎予一人不盈于德而辨于樂後世
亦追數吾過乎七萃之士闕天子曰後世所望無失天
常農工既得男女衣食百姓珤冨官人執事故天有&KR3797;
民(闕)氏響(闕)何謀於樂何意之忘與民共利世以為常
也天子嘉之賜以左佩華也乃再拜頓首(闕)栢夭曰(闕)

封膜晝于河水之陽以為殷人主丁已天子西南升(闕)
之所主居爰有大木碩草爰有野獸可以田獵戊午壽
(闕)之人居慮獻酒百(闕)于天子天子已飲而行遂宿于
崑崙之阿赤水之陽爰有&KR1809;鳥之山天子三日舍于&KR1809;
鳥之山(闕)吉日辛酉天子升于昆侖之邱以觀黄帝之
宫而豐(闕)隆之葬以詔後世癸亥天子具蠲齊牲全以
禋(闕)昆侖之邱甲子天子北征舍于珠澤以釣于流水
曰珠澤之藪方三十里爰有雚葦莞蒲茅萯蒹葽乃獻

白玉(闕)隻(闕)角之一(闕)三可以(闕)沐乃進食(闕)酒十(闕)
姑劓九(闕)亓味中麋胄而滑因獸食馬三百牛羊三千
天子(闕)昆侖以守黄帝之宫南司赤水而北守舂山之
寶天子乃(闕)之人(闕)吾黄金之環三五朱帶貝飾三十
工布之四(闕)吾乃膜拜而受天子又與之黄牛二六以
三十(闕)人於昆侖邱季夏丁卯天子北升于舂山之上
以望四野曰舂山是唯天下之髙山也孳木(闕)華畏雪
天子於是取孳木華之實曰舂山之澤清水出泉温和

無風飛鳥百獸之所飲食先王所謂縣圃天子於是得
玉䇿枝斯之英曰舂山百獸之所聚也飛鳥之所棲也
爰有(闕)獸食虎豹如縻而載骨盤(闕)始知麕小頭大鼻
爰有赤豹白虎熊羆豺狼野馬野牛山羊野豕爰有白
鳥青鵰執犬羊食豕鹿曰天子五日觀于舂山之上乃
為銘迹于縣圃之上以詔後世壬申天子西征甲戌至
于赤烏赤烏之人(闕)其獻酒千斛于天子食馬九百羊
牛三千穄麥百載天子使祭父受之曰赤烏氏先出自

周宗大王亶父之始作西土封其元子吳太伯于東呉
詔以金刃之刑賄用周室之璧封丌璧臣長季綽于舂
山之虱妻以元女詔以玉石之刑以為周室主天子乃
賜赤烏之人(闕)其墨乘四黄金四十鎰貝帶五十珠三
百裹丌乃膜拜而受曰(闕)山是唯天下之良山也寳玉
之所在嘉穀生之草木碩美天子於是取嘉禾以歸樹
于中國曰天子五日休于(闕)山之下乃奏廣樂赤烏之
人丌獻好女于天子女聽女列為嬖人曰赤烏氏美人

之地也寳玉之所在也已卯天子北征趙行(闕)舍庚
辰濟于洋水辛已入于曹奴之人戯觴天子于洋水之
上乃獻食馬九百牛羊七千穄米百車天子使逢
固受之天子乃賜曹奴之人戲(闕)黄金之鹿銀(闕)貝
帶四十珠四百裹戯乃膜拜而受壬午天子北征東
還甲申至于黒水西膜之所謂鴻鷺於是降雨七日
天子留骨六師之屬天子乃封長肱于黒水之西河
是惟鴻鷺之上以為周室主是曰留骨之邦辛卯天

子北征東還乃循黒水癸已至于羣玉之山容(闕)氏
之所守曰羣玉田山(闕)知阿平無險四轍中繩先王
之所謂策府寡草木而無鳥獸爰有(闕)木西膜之所
謂(闕)天子於是取玉三乘玉器服物於是載玉萬隻
天子四日休羣玉之山乃命邢侯待攻玉者孟秋丁
酉天子北征(闕)之人潛時觴天子于羽陵之上乃獻
良馬牛羊天子以其邦之攻玉石也不受其牢栢夭
曰(闕)氏檻(闕)之後也天子乃賜之黄金之罌三六朱

三百裹潛時乃膜拜而受戊戌天子西征辛丑至于
剞閭氏天子乃命剞閭氏借食六師之人于䥫山之
下壬寅天子登于䥫山乃徹祭器于剞閭之人温歸
乃膜拜而受天子已祭而行乃遂西征丙午至于&KR1809;
韓氏爰有樂野温和穄麥之所草犬馬牛羊之所昌
寳玉之所(闕)丁未天子大朝于平衍之中乃命六師
之屬休已酉天子大饗正公諸侯王吏七萃之士于
平衍之中&KR1809;韓之人無鳧乃獻良馬百匹用牛三百

良犬七千牥牛二百野馬三百牛羊二千穄麥三百
車天子乃賜之黄金銀罌四七貝帶五十珠三百裹
變(闕)雕官無鳧上下乃膜拜而受庚戌天子西征至
于𤣥池天子三日休于𤣥池之上乃奏廣樂三日而
終是曰樂池天子乃樹之竹是曰竹林癸丑天子乃
遂西征丙辰至于苦山西膜之所謂茂苑天子於是
休獵於是食苦丁已天子西征已未宿于黄䑕之山
西(闕)乃遂西征癸亥至于西王母之邦吉日甲子天

子賔于西王母乃執白圭𤣥璧以見西王母好獻錦
組百純(闕)組三百純西王母再拜受之(闕)乙丑天子
觴西王母于瑶池之上西王母為天子謡曰白雲在
天山䧙自出道里悠逺山川間之將子無死尚能復
來天子答之曰子歸東土和治諸夏萬民平均吾顧
見汝比及三年將復而野天子遂驅升于弇山乃紀
丌跡于弇山之石而樹之槐眉曰西王母之山西王
母之山還歸丌(闕)世民作憂以吟曰比徂西土爰居

其野虎豹為羣於鵲與處嘉命不遷我惟帝天子大
命而不可稱顧世民之恩流涕芔隕吹笙鼓簧中心
翔翔世民之子唯天之望丁未天子飲于温山(闕)老
鳥己酉天子飲于溽水之上乃發憲令詔六師之人
(闕)其羽爰有(闕)藪水澤爰有陵衍平陸碩鳥物羽六
師之人畢至于曠原曰天子三月舍于曠原(闕)天子
大饗正公諸侯王勒七萃之士于羽琌之上乃奏廣
樂(闕)六師之人翔畋于曠原得獲無疆鳥獸絶羣六

師之人大畋九日乃駐于羽之(闕)收皮效物債車受
載天子於是載羽百車己亥天子東歸六師(闕)起庚
子至于(闕)之山而休以待六師之人庚辰天子東征
癸未至于戊(闕)之山智氏之所處(闕)智(闕)往天子于
戊(闕)之山勞用白驂二疋野馬野牛四十守犬七十
乃獻食馬四百牛羊三千曰智氏(闕)天子北遊于□
子之澤智氏之夫獻酒百(闕)于天子天子賜之狗璅
采黄金之罌二九貝帶四十珠丹三百裹桂薑百(闕)

乃膜拜而受乙酉天子南征東還巳丑至于獻水乃
遂東征飲而行乃遂東南己亥至于𤓰纑之山三周
若城閼氏胡氏之所保天子乃遂東征南絶沙衍辛
丑天子渇于沙衍求飲未至七萃之士高奔戎刺其
左驂之頸取其青血以獻天子天子美之乃賜奔戎
佩玉一隻奔戎再拜䭫首天子乃遂南征甲辰至于
積山之□爰有□栢曰壽余之人命懐獻酒于天子
天子賜之黄金之罌貝帶朱丹七十裹命懐乃膜拜

而受乙巳(闕)諸飦獻酒于天子天子賜之黄金之罌
貝帶朱丹七十裹諸飦乃膜拜而受之庚辰至于滔
水濁繇氏之所食辛巳天子東征癸未至于蘇谷骨
飦氏之所以被乃遂南征東還丙戌至于長洃重□
氏之西疆丁亥天子升于長湠乃遂東征庚寅至于
重□氏黒水之阿爰有野麥爰有答堇西膜之所謂
木禾重□氏之所食爰有采石之山重□氏之所守
曰枝斯璿瑰&KR0008;瑶琅玕玪璅長□玗琪□尾凡好石

之器於是出孟秋癸巳天子命重□氏共食天子之
屬五日丁酉天子升于采石之山於是取采石焉天
子使重□之民鑄以成器于黒水之上器服物佩好
無疆曰天子一月休秋癸亥天子觴重□之人□&KR0034;
乃賜之黄金之罌(闕)二九銀烏一隻貝帶五十珠七
百裹篙箭桂薑百崗絲□雕官□&KR0034;乃膜拜而受乙
丑天子東征□&KR0034;送天子至于長沙之山(闕)隻天子
使伯夭受之栢夭曰重□氏之先三苗氏之(闕)處以黄

水□銀采(闕)乃膜拜而受丙寅天子東征南還己巳至
于文山西膜之所謂(闕)觴天子于文山西膜之人乃獻
食馬三百牛羊二千穄米千車天子使畢矩受之曰(闕)
天子三日遊于文山於是取采石壬寅天子飲于文山
之下文山之人歸遺乃獻良馬十駟用牛三百守狗九
十牥牛二百以行流沙天子之豪馬豪牛尨狗豪羊以
三十祭文山又賜之黄金之罌二九貝帶三十朱三百
裹桂薑百崗歸遺乃膜拜而受癸酉天子命駕八駿之

乗右服□騮而左緑耳右驂赤蘎而左白&KR0008;天子主車
造父為御□&KR0034;為右次車之乗右服渠黄而左踰輪右
盜驪而左山子栢夭主車叅百為御奔戎為右天子乃
遂東南翔行馳驅千里至于巨蒐之人□奴乃獻白鵠
之血以飲天子因具牛羊之湩以洗天子之足及二乗
之人甲戌巨蒐之□奴觴天子于焚留之山乃獻馬三
百牛羊五千秋麥千車膜稷三十車天子使栢夭受之
好獻枝斯之石四十□□□□珌佩百隻琅玕四十□

□十篋天子使造父受之(闕)乃賜之銀木□采黄金之
罌二九貝帶四十朱三百裹桂薑百崗□奴乃膜拜而
受乙亥天子南征陽紆之東尾乃遂絶&KR0008;□之谷已至
于□璚河之水北阿爰有□溲之(闕)河伯之孫事皇天
子之山有模堇其葉是食明后天子嘉之賜以佩玉一
隻栢夭再拜稽首癸丑天子東征栢夭送天子至于䣙
人䣙伯絮觴天子于澡澤之上□多之汭河水之所南
還曰天子五日休于澡澤之上以待六師之人戊午天

子東征顧命栢天歸于丌邦天子曰河宗正也栢夭再
拜稽首天子南還升于長松之隥孟冬壬戌至于雷首
犬戎胡觴天子于雷首之阿乃獻食馬四六天子使孔
牙受之曰雷水之平寒寡人具犬馬牛羊爰有黑牛白
角爰有黑羊白血癸亥天子南征升于髭之隥丙寅天
子至于鈃山之隊東升于三道之隥乃宿于二邊命毛
班逢固先至于周以待天之命癸酉天子命駕八駿之
乗赤驥之駟造父為御(闕)南征翔行逕絶翟道升于太

行南濟于河馳驅千里遂入于宗周官人進白鵠之血
以飲天子以洗天子之足造父乃具羊之血以飲四馬
之乗一庚辰天子大朝于宗周之廟乃里西土之數曰
自宗周瀍水以西至于河宗之邦陽紆之山三千有四
百里自陽紆西至于西夏氏二千又五百里自西夏至
于珠余氏及河首千又五百里自河首襄山以西南至
于舂山珠澤昆侖之邱七百里自舂山以西至于赤烏
氏舂山三百里東北還至于羣玉之山截舂山以北自

羣玉之山以西至于西王母之邦三千里(闕)自西王母
之邦北至于曠原之野飛鳥之所解其羽千有九百里
(闕)宗周至于西北大曠原萬四千里乃還東南復至于
陽紆七千里還歸于周七千里各行兼數三萬有五千
里吉日甲申天子祭于宗周之廟乙酉天子(闕)六師之
人于洛水之上丁亥天子北濟于河(闕)羝之隊以西北
升于盟門九河之隥乃遂西南仲冬壬辰至□山之上
乃奏廣樂三日而終吉日丁酉天子入于南鄭寶處曰

天子四日休于濩澤於是射鳥獵獸丁丑天子(闕)雨乃
至祭父自圃鄭來謁留昆歸玉百枚陖翟致賂良馬百
駟歸畢之寶以詰其成陖子壽胡(闕)東牡見許男于洧
上祭父以天子命辭曰去兹羔用玉帛見許男不敢辭
還取束帛加璧(闕)毛公舉幣玉是日也天子飲許男于
洧上天子曰朕非許邦而恤百姓(闕)也咎氏宴飲毋有
禮許男不敢辭升坐于出尊乃用宴樂天子賜許男駿
馬十六許男降再拜空首乃升平坐及暮天子遣許男

歸癸亥天子乗鳥舟龍卒浮于大沼夏庚午天子飲于
洧上乃遣祭父如圃鄭用(闕)諸侯辛未天子北還釣于
漸澤食魚于桑野丁丑天子里圃田之路東至于房西
至于(闕)邱南至于桑野北盡經林煑(闕)之藪南北五十
(闕)十虞東虞曰兔臺西虞曰櫟邱南虞曰富邱(闕)北虞
曰相其御虞曰(闕)來十虞所(闕)辰天子次于軍邱以畋
于藪(闕)甲寅天子作居范宫以觀桑者乃飲于桑中天
子命桑虞出(闕)桑者用禁暴人仲夏甲申天子(闕)所庚

寅天子西遊乃宿于祭壬寅祭公飲天子酒乃歌□天
之詩天子命歌南山有□乃紹宴樂丁酉天子作臺以
為西居壬寅天子東至于雀梁甲辰浮于滎水乃奏廣
樂季夏庚(闕)休于范宫仲秋丁巳天子射鹿于林中乃
飲于孟氏爰舞白鶴二八還宿于雀梁季秋辛巳天子
司戎于(闕)來虞人次御孟冬鳥至王□(闕)弋仲冬丁酉
天子射獸休于深雚得麋麕豕鹿四百有二十得二虎
九狼乃祭于先王命庖人熟之戊戌天子西遊射于中

(闕)方落草木鮮命虞人掠林除藪以為百姓材是日也
天子北入于&KR0008;與井公博三日而决辛丑塞至于臺乃
大暑除天子居于臺以聽天下之逺方(闕)之數而衆從
之是以選扐乃載之神人(闕)之能數也乃左右望之天
子樂之命為(闕)而時(闕)焉(闕)其名曰(闕)公去乘人(闕)猶
(闕)有虎在乎葭中天子將至七萃之士髙奔戎請生捕
虎必全之乃生捕虎而獻之天子命之為柙而畜之東
虞是為虎牢天子賜奔戎畋馬十駟歸之太牢奔戎再

拜䭫首丙辰天子北遊于林中乃大受命而歸仲秋甲
戌天子東遊次于雀梁(闕)蠧書于羽林季秋(闕)乃宿于
&KR0008;畢人告戎曰陖翟來侵天子使孟悆如畢討戎霍侯
舊告薨天子臨于軍邱狩于藪季冬甲戌天子東遊飲
于留祈射于麗虎讀書于菞邱(闕)獻酒于天子乃奏廣
樂天子遺其靈鼓乃化為黄蛇是日天子鼓道其下而
鳴乃樹之桐以為鼔則神且鳴則利于戎以為琴則利
(闕)于黄澤東遊于黄澤宿于曲洛廢(闕)使宫樂謡曰黄

之池其馬&KR0008;沙皇人威儀黄之澤其馬&KR0008;玉皇人受穀
丙辰天子南遊于黄(闕)室之邱以觀夏后啓之所居乃
(闕)于啓室天子筮獵苹澤其卦遇訟逢公占之曰訟之
繇藪澤蒼蒼其中闕宜其正公戎事則從祭祀則憙田
獵則獲(闕)飲逢公酒賜之駿馬十六絺紵三十篋逢公
再拜稽首賜筮史狐(闕)有陰雨夢神有事是謂重陰天
子乃休日中大寒北風雨雪有凍人天子作詩三章以
哀民曰我徂黄竹(闕)員悶寒帝收九行嗟我公侯百辟

冡卿皇我萬民旦夕勿忘我徂黄竹(闕)員閟寒帝收九
行嗟我公侯百辟冡卿皇我萬民旦夕勿窮有皎者鴼
翩翩其飛嗟我公侯(闕)勿則遷居樂甚寡不如遷土禮
樂其民天子曰余一人則淫不皇萬民(闕)登乃宿于黄
竹天子夢羿射于塗山祭公占之疏(闕)之(闕)乃宿于曲
山壬申天子西升于曲山(闕)天子西征升九阿南宿于
丹黄戊寅天子西升于陽(闕)過于靈(闕)井公博乃駕鹿
以遊于山上為之石主而(闕)窴軨乃次于浢水之陽吉

日丁亥天子入于南鄭之虚皇帝之閭乃(闕)先王九觀
以詔後世已已天子(闕)征舍于菹臺辛未紐菹之獸於
是白鹿一牾椉逸出走天子乘渠黄之乘(闕)焉天于丘
之是曰五鹿官人之(闕)是丘(闕)其皮是曰(闕)皮其脯是
曰(闕)脯天子飲于漯水之上官人膳鹿獻之天子天子
美之是曰甘癸酉天子南祭白鹿于漯(闕)乃西飲於草
中大奏廣樂是曰樂人甲戌天子西北(闕)姬姓也盛栢
之子也天子賜之上姬之長是曰盛門天子乃為之臺是

曰重璧之臺戊寅天子東狃于澤中逢寒疾天子舍于澤中
盛姬告病天子憐之(闕)澤曰寒氏盛姬求飲天子命人取漿而
給是曰壺輲天子西至于重璧之臺盛姬告病(闕)天子哀之是
曰哀次天子乃殯盛姬子轂丘之廟壬寅天子命哭啓為主祭
父賔喪天子王女叔㛗為主天子(闕)賔之命終哀禮於是殤祀
而哭内使執䇿官人(闕)丌職曽祝敷筵席設几盛饋具肺鹽羮
胾脯棗&KR0755;醢魚腊糗韭百物乃陳腥俎十二乾豆九十鼎敦壺
尊四十器曾祝祭食進肺鹽祭酒乃獻喪主伊扈伊扈拜受(闕)

祭女又獻女主叔㛗叔㛗拜受祭(闕)祝報祭觴大師乃哭即位
畢哭内史(闕)䇿而哭曾祝捧饋而哭御者(闕)祈而哭抗者觴夕
而哭佐者承斗而哭佐者衣裳佩(闕)而哭樂(闕)人陳琴瑟(闕)竿
籥&KR2523;筦而哭百(闕)衆官人各(闕)其職事以哭曰士女錯踊九(闕)
乃終喪主伊扈哭出造舍父兄宗姓及在位者從之佐者哭且
撤饋及壺鼎俎豆衆官人各(闕)其職皆哭而出并利(闕)事後出
而收癸卯大哭殤祀而載甲辰天子南葬盛姬於樂池之南天
子乃命盛姬(闕)之喪視皇后之葬法亦不邦後于諸侯河濟之

間共事韋穀黄城三邦之士輦喪七萃之士抗者即車曾祝先
喪大匠御棺日月之旗七星之文鼓鐘以葬龍旗以(闕)鳥以建
鼓獸以建鐘龍以建旗曰喪之先後及哭踊者之間畢有鐘旗
(闕)百物喪器井利典之列于喪行靡有不備擊鼓以行喪舉
旗以勸之擊鐘以止哭彌旗以節之曰(闕)祀大哭九而終喪
出于門喪主即位周室父兄子孫倍之諸侯屬子王吏倍之
外官王屬七萃之士倍之姬姓子弟倍之執職之人倍之百
官衆人倍之哭者七倍之踊者三十行行萃百人女主即位

嬖人羣女倍之王臣姬姓之女倍之宫官人倍之宮賢庶妾
倍之哭者五倍踊者次從曰天子命喪一里而擊鐘止哭曰
匠人哭于車上曾祝哭于喪前七萃之士哭于喪所曰小哭
錯踊三踊而行五里而次曰喪三舍至于哀次五舍至于重
璧之臺乃休天子乃周姑繇之水以圜喪車是曰固車曰殤
祀之孟冬辛亥邢侯曹侯來弔内吏將之以見天子天子告
不豫而辭焉邢侯曹侯來弔太子太子哭出廟門以迎邢侯
再拜勞之侯不答拜邢侯謁哭于廟太子先哭而入西向即

位内史賔侯北向而立大哭九邢侯厝踊三而止太子送邢侯
至廟門之外邢侯遂出太子再拜送之曹侯廟弔入哭太子送
之亦如邢侯之禮壬子天子具官見邢侯曹侯天子還返邢侯
曹侯執見拜天子之武一天子見之乃遣邢侯曹侯歸于其邦
王官執禮共于二侯如故曰天子出憲以或襚賵癸丑大哭而
(闕)甲寅殤祀大哭而行喪五舍于大次曰喪三日于大次殤祀
如初辛酉大成百物皆備壬戍𦵏史錄繇鼓鐘以赤下棺七萃
之士(闕)士女錯踊九(闕)喪下昧爽天子使嬖人贈用文錦明衣

九領喪宗伊扈贈用變裳女主叔㛗贈用茵組百嬖人官師畢
贈井利乃藏報哭于大次祥祠(闕)祀喪罷哭辭于逺人為盛姬
諡曰哀淑人天子丘人是曰淑人之丘乙丑天子東征舍于五
鹿叔㛗思哭是曰女㛗之丘丁卯天子東征釣于漯水以祭淑
人是曰祭丘己巳天子東征食馬于漯水之上乃鼓之棘是曰馬
主癸酉天子南征至于菹臺仲冬甲戌天子西征至于因
氏天子乃釣于河以觀姑繇之木丁丑天子北征戊寅舍于
河上乃致父兄子弟王臣姬(闕)祥把畢哭終喪于囂氏己卯

天子西濟于河囂氏之遂庚辰舍于茅尺於是禋祀除
喪始樂素服而歸是曰素氏天子遂西南癸未至于野
王甲申天子北升于大北之隥而降休于兩栢之下天
子永念傷心乃思淑人盛姬於是流涕七萃之士葽豫
上諫于天子曰自古有死有生豈獨淑人天子不樂出
于永思永思有益莫忘其新天子哀之乃又流涕是日
輟己未乙酉天子西絶鈃隥乃遂西南戊子至于盬己
丑天子南登于薄山窴軨之隥乃宿于虞庚申天子南

征吉日辛卯天子入于南鄭(注略云焉居禺知之平䣙人疑皆國名䣙音叵肯切
柏爵絮名古伯字多以木井利穆王嬖臣陽紆音陽嘔無夷馮夷也山海經云氷夷河宗主河者因以為氏柏
夭字&KR0008;父祭公謀父梁固梁門大夫䀜一名珽亦謂大圭音忽曾重也傳曰曾臣偃舂山海經音鍾賜語晦者
月終為晦言賜女受終福天子之珤至皆致河典河圖辭也郊父正公名○膜晝人名壽古疇字居慮人名丌
赤烏人名戲曹奴人名逢固周大夫長肱國在赤海東潛時人名温歸剞閭氏人名無鳬&KR1809;韓氏人名○王母
吟於鵲讀曰烏鵲髙奔戎七萃士名□柏疑猶䣙伯命懐&KR1319;余人名諸飦亦人名音犍○濁繇氏骨骭氏重□
氏疑皆外國□□重□人名並未注玪□羌□皆玉名玪□音鈐質黄水一作黄木畢矩王臣名歸遺文山人
名□疑驊字□古驥字儀古義字□圅音秦丙參伯並御人名□奴巨蒐人名□溲疑是渠搜國明后君也孔

牙人名毛班即後毛伯○留昆陖翟畢並國名陖翟隗姓□胡人名咎氏猶舅氏□天疑詩頌昊天南山有□
疑小雅南山有臺祭公以此規諌而王畣之也井公邴人名孟愈周臣名霍侯名舊黄澤謠黄之池一作黄之
陀逢公史孤並卜人黄竹詩第三章自侯以下似當云百辟冡卿皇我萬民闕勿則遷○盛柏姬姓國叔㛗叔
姓穆王女音&KR0146;痤伊扈人名因氏國名葽豫士名鹽音古河東鹽池)

　　壇山石刻(贊皇縣壇山上周穆王刻石四字筆力道勁有劎㧞弩張之狀至宋慶厯中宋
尚書祁在鎮陽嘗摹此字見歐陽公集古錄而趙明誠金石錄謂穆王時所用皆古文科斗書
此字反類小篆疑其非真我朝宋學士濂摹刻浦陽山房自為跋謂與周淮父卣伯碩父鼎齊
侯鏄鐘諸欵識合又謂字形多類石鼓詳金薤琳瑯)


　　吉日癸已

　　姜后卜兆辭(汲冡師春周穆王姜后孕越姬嬖竊而育之斃以𤣥鳥二七塗以彘血王
發書而卜之兆于是王問諸史豹曰蟲飛集户是曰失所惟彼小人弗克以育君子史良曰是
謂闗親將留其身歸于母氏而後獲寧冊而藏之厥休將振居三月越姬死七日而復言其情
曰爾夷隷也胡竊君之子不歸將寘而大□及王子于治)

　　蜉蝣之羽飛集于户鴻之戾止弟弗克理重靈降誅尚
復其所

　　宣王(名靖穆王子在位四十六年為周中興之主)


　　石鼓文(古文苑周宣王狩于岐陽所刻石鼔文十篇馮惟訥詩紀云古文苑所載石鼔文稱
孫巨源得於佛書龕中蓋唐人所録僅四百九十七言丼章樵為之考正集釋又薛尚功鄭樵
潘迪諸家咸有音訓然于闕文靡所増益楊慎用修自言受學李文正公得蘇文忠舊本蓋六
百五十七言訓釋簡要楊子易以今文傳之矣陜西志與楊本同而字畫訓釋頗異今以二本
參較著之古文苑舊註有可采者間取附入註中姓氏薛鄭章潘已見前施謂宿王王厚之蘇
疑即文忠也○鼎按歐陽文忠集古錄於此有三疑大略謂自宣王至宋干有九百餘年理難
得存鄭漁仲謂是秦篆因其以殹為也見於秦斤以㞼為丞見于秦權其文有曰嗣王有曰天
子天子可為帝亦可謂王秦自惠文稱王始皇稱帝以為惠文之後始皇之前所作也温彦威

使三京以為後周文帝獵于岐陽所作蓋因史大統十一年西狩岐陽之語而云也宋王厚之
及國初趙古則皆力辨其非斷以為宣王之時史籀之書詳見古文苑金薤琳瑯然皆謂詩耳
楊用修風雅逸篇云石鼔詩周宣王獵碣也於詩體屬小雅或以為成王時詩以左傳成有岐
陽之蒐證之亦一説也馮氏亦載詩紀鼎以文苑載首秦詛楚諸文不列于詩而金薤原止録
文此篇仍載今姑存之鼔在北京國子監廟門下字多漫滅不可搨)

　　音釋

　　&KR1014;(本音吾讀作我)車既㠪(籀文工讀作攻)&KR1014;馬既同&KR1014;車既孜(古文好)&KR1014;
馬既&KR2425;(音阜與&KR0008;同馬肥貌一從缶籀文&KR2425;音騊北野良馬也一音寶)君子鼎鼎(籀文貝通

作爰)邋邋(讀作獵)鼎斿(通作游楊云當讀作君子爰獵爰獵爰游潘釋非)麀鹿速速
君子□(之)求□□(古文闗讀作彎)&KR1234;(音條)弓(石本弓古及字舊作弓)弓兹㠯
(以)□(本寺字讀作時古文省)&KR1014;敺(驅)其□(畤音止)其來趩趩(音亦楊曰讀作
彳)&KR1946;&KR1946;(音憲)&KR0034;&KR0034;(大來反今作炱音臺烟塵也)即□(音御與&KR1014;小異)即時麀鹿
趚趚(音即)其來大垐(音茨大道也)&KR1014;敺其欉(朴同楊曰讀作僕)其來&KR0008;
&KR0008;(音獨)&KR0008;(古文射)其&KR2210;(音堅獸三歲曰肩楊作豚)蜀(讀作屬古省文)

　　右一(薛作辛文　鄭作丙文　文六十六重文十　共七十六字　一十九句)

　　&KR0648;(汧音牽水名)殹(王曰古也字見詛楚文楊云音繄)沔沔(章音泛泛當作□篆文反正為乏今

從丏恐非)㞼(與烝同詩南有嘉魚烝然罩罩鄭作丞見秦權)□(籀文皮讀作彼)涄(古文苑作淖楊作潮)
淵□(古文鰋)□處(上聲叶作居)㞢君子□(漁)㞢澫澫(澫通作漫)又(通作
有下皆同)□(古鯊字魚名)其斿(游)□□(音散卟作跚)帛(讀作白下同)&KR0930;(魚)&KR1788;
&KR1788;(音洛白皃)其□(蘯與葅同)氐(古作底至也)□黄帛其□(古文鯿)又□(今作
鮒)又□(即白字○志云與鮊同叶音綿)其胡(乞及切)孔□(庶)□(臠)㞢毚毚
(音決獸似狌狌下當从夬楊从史注云生冀反)&KR0034;&KR0034;(籀文洋)&KR0008;&KR0008;(音搏)其&KR0930;佳(讀作惟古
文省下皆同)可(讀作何亦古省文下同)佳□(似吕反)佳鯉可㠯槀(普刀反𨽻作㯱
又作槖音托)㞢佳楊及桺(古文柳)


　　右二(薛作戊文　鄭作甲文　文六十一重文七　共六十八字　一十七句
施云石鼔中唯此完好無一字磨滅然字多假借世既逾逺不能盡知故義亦有不通處
更俟博雅君子辨而釋之庶可補雅頌之亡逸)

　　田車孔(章作既)安鋚(音條轡首垂銅也)勒□□(□與駻同馬行也)六□(古文
師)既簡左驂旛旛(妨圓反旌旗總名旛旛取其輕舉貌)右驂騝騝(紀偃反壯健兒)
&KR1014;㠯□(古作躋)亐邍(古原字)&KR1014;戎止(石本作丗)□(古文陸)宫車其寫
(寫舍也讀如卸史記秦每破諸侯寫放其宫室)秀弓(秀通作繡繡弓戎弓也榖粱傳弓繡質)□&KR0008;
(時射)麋豕孔□麀鹿雉兔其邍又(有)□(□或作□音循)其戎□□

(音奔又作走音奏鄭本有□字在大字上音□古直字也)大車出各(洛)亜(古文惡)獸(楊作
亞獸)白㚖(古文澤白澤獸名)&KR1014;執而勿&KR0008;(叶音杓)多庶䟏䟏(音力叶音約)
君子逌(音乃楊作攸)樂(音洛)

　　右三(薛作丙文　鄭作丁文　文六十九重文五　共七十四字　一十八句)

　　□(帥)晨鑾車&KR0034;(音忽疾也下从本音叨)欶(音速)眞(讀作填古文省)如秀弓孔
碩(叶式畧反)彤矢翐翐(古鏃字)四馬其寫六轡(轡)沃若□(徒)粳
(駛从馬从便舊本云未詳楊云恐當作駢)孔□□(廓)騎□(籀文宣)博(古文苑作廓宣搏搏)
&KR1234;(鄭云即酋字通作輶石本作□音首)車□(古文載)衎(古文道)如□如章邍溼

(古文濕通作隰)陰陽趍趍(音池調和閑習之貌鄭作&KR2231;即趣字七走及)六馬&KR0008;(射)㞢
□□(籀文族矢鋒也叶音㮶)又(有)貙(音樞)如虎獸鹿如彖(兕)台(讀作怡古
省文)邇多賢□(音循)禽叢(奉)雉&KR1014;兔允異

　　右四(薛作丁文　鄭作戊文　文六十九重文三　共七十二字　一十八句)

　　&KR1014;來自東(古文苑有淒淒二字)霝(古零字)雨奔□(古文流)逆湧盈盈湈
(與渫同音屑楊云水名)溼(古文濕)君子既㱑(古文涉)&KR1014;馬□汧汧(古文苑無
重文)殹(也)洎(暨同)淒(二字古文苑俱有重文)㞼(丞)士駋(古文駕)言&KR1214;(古文西)
䢜(籀文歸)方(作舫)舟(舟)自□(廓)□騪(楊作駢)逴逴(音綽)佳(維)□㠯

□(道)或陰或陽极(即笈字志云音結楊云音楫)㴱㠯户出亐水一方
㞼□遑(楊作徨)止其奔&KR1014;(古文苑作其奔其敔音禦)㠯且(讀作阻古省文)其直
(乃)吏(古文事)

　　右五(薛作壬文　鄭作辛文　文六十六重文三　共六十九字　一十六句)

　　&KR0034;猷乍(古文作下同)邍乍周□(導)□(古遄省文)□(我)□(籀文辭)攸除
□晨阪田莾(舊音蓐或作䒪居幽切)為卋里(丗从三十為世施云□三十也以三十為
世書家謂之㑹意佛書謂之二合字卋蘇合切非世字也)希㣲□□(音徼)□(乃)&KR0146;(古文誾楊
作罟)桼(桼木汁也可以髤物别作漆水名)□(籀文栗)柞(音昨櫟也)棫(音域白桵也)其拔

&KR0008;(即㯶字音宗)&KR0008;(音咎又音杲)□□(來詳音義楊作庸或云遘字)鳴□(條山楸也)亞
籌(箬)其&KR1191;(華)可(何)為所斿&KR0008;&KR0008;(音夒或作䕫)水盩(音利楊音戾或音周
非)□&KR0034;(古文㫖)□(樹)&KR1448;(與幽同)□(古文晤)

　　右六(薛作庚文　鄭作乙文　文五十二重文三　共五十五字
施云此鼔乃皇祐間向傳師搜訪而得者每行末僅存者四字故今所傳皆&KR0856;續不成文)

　　□&KR1014;嘽嘽(音檀衆盛也)&KR2295;(然)丙師旅(章云旅字之下磨滅二字)眞(填)&KR2295;㑹
同又(有楊云如字)繹㠯左(施云左字下有驂字今碑本磨滅)戎傽(音章傽徨行遽皃蘇
讀作障)弓矢孔□滔滔是□(熾)□夫寫矢(古文苑有不字)具□(即奪

字)&KR0034;(古文舉)㧘(音自積禽也詩助我舉㧘)其□□(鄭作旴音吁蘇作肝)來或羣或
爻(友)悉率左右燕樂(洛)天子來嗣王始□□(振音眞)□古
伐來攸止

　　右七(薛作甲文　鄭作壬文　文五十九重文三　共六十二字　一十五句)

　　晨走(走)䮺䮺(未詳音義鄭音劑)馬&KR0034;(即麃字音標或云音袍麖屬)晳皙&KR0034;&KR0034;
(華)雉㲋(音綽似兔青色而大)&KR1390;(舊音位)多□㣲我師氏憲憲文武可
(如字)其一㞢

　　右八(薛作已文　鄭作庚文　文二十三重文四　共二十七字

施云此鼔最磨滅不復成文)

　　&KR1014;水既&KR0008;(&KR0008;與淨同)&KR1014;衛(導與作道)既&KR0034;&KR1014;行既止嘉□&KR0767;里天
子永㝕(古文寧)日佳(惟)丙□(申)旭旭杲杲&KR1014;其雱(籀文旁爾稚二
逹曰旁)啎(叶上聲)椉(乗)馬既□(音循)&KR0008;(未詳音義章作敇)□(古文夏)□□
(康)駋(駕)晨四黄左驂䮯䮯(音敖)右驂&KR0008;□(音速)&KR0008;㦸(棨㦸)㠯莽
(奕)女(讀作汝)□□徳(悳)旛&KR0008;(籀文翰平聲鳥羽也析羽而注於旗首故曰旛翰)□
□(音□)猋(古飆字音標葢通作&KR0008;楊作猋)斿(旌旗之末垂者)□□(音宜旗動也)公謂大
來余及如兹邑周(即害字讀作曷何也)不余及


　　右九(薛作乙文　鄭作癸文　文七十四重文七　共八十一字　二十句
施云上下磨滅不成文)

　　吳(古作虞)人㥕(古文憐)□(□與亟同)□(朝)夕憼(警同)惕□(載)&KR1214;□北
勿&KR0034;(通作掩)勿伐□(若石本作□或云畢字)□出奇(竒)進□(古文獻)用
特䢜格&KR3379;(藝同)祖告于大祝禘嘗夐(古文受)□(享)致其方□
(與藝同叶音亦)寓逢□□(籀文中囿)孔□麀鹿邍溼既坦疆理□□
(音蕃盛也)大田不□(音蒐即搜字)君子可(何)求又(有)□又始周爰
止于是


　　右十(薛作癸文　鄭作已文　文七十二重文一　共七十三字　一十八句)

　　今文

　　我車既攻我馬既同我車既好我馬既&KR0008;君子爰獵爰
獵爰遊麀鹿速速君子之求彎彎&KR1234;弓弓兹以時我驅
其畤其來趩趩&KR1946;&KR1946;炱炱即御即時麀鹿趚趚其來大
垐我驅其僕其來&KR0008;&KR0008;射其豚屬(楊石鼔文序云君子爰獵爰獵爰游潘迪
所釋牽合紕繆古人書字文同者但作二㸃更不複書迪既誤讀為君子員員邋邋員斿遂復臆釋云員員衆
多貌邋邋旌旗遙動貌所謂郢書燕説者也)


　　右一

　　汧繄泛泛丞彼潮淵鰋鯉處之君子漁之漫漫有鯊其
游&KR0008;&KR0008;白魚&KR1788;&KR1788;其葅底鮮黄白其鯿有鮒有白其&KR0008;
孔庶臠之&KR0034;&KR0034;洋洋&KR0008;&KR0008;其魚惟何惟鱮惟鯉何以㯱
之惟楊及柳

　　右二

　　田車孔安鋚勒駻駻六師既簡左驂翻翻右驂騝騝我
以隮于原我戎止陸宫車其寫秀弓時射麋豕孔庶塵鹿

雉兔其原有□其戎奔奔大車出洛亞獸白澤我執
而勿射多庶䟏䟏君子乃樂

　　右三

　　帥彼鑾車忽速塡如秀弓孔碩彤矢笶笶四馬其寫六
轡沃若徒駢孔庶廓騎宣博酋車載道如徒如章原隰
陰陽趍趍六馬射之簇簇有貙如虎獸鹿如兕怡爾多
賢□禽奉雉我兔允異

　　右四


　　我來自東霝雨奔流逆湧盈盈渫隰君子既涉我馬流
汧汧繄洎淒丞士駕言西歸舫舟自廓徒駢逴逴惟舟
以道或陰或陽极深以户出于水一方丞徒徨止其奔
我以阻其乃事

　　右五

　　宣猷作原作周導遄我辭攸除帥彼阪田䒪為世里希
㣲□□乃罟漆栗柞棫其拔&KR0008;&KR0008;庸庸鳴條亞箬其華
何為所斿&KR0008;&KR0008;水盩導㫖樹幽晤


　　右六

　　徒我嘽嘽然而師旅填然㑹同又繹以左戎障弓矢孔
庶滔滔是熾射夫寫矢具奪舉㧘其徒䏏來或羣或友
悉率左右燕樂天子來嗣王始振振復古我來攸止

　　右七

　　彼走䮺䮺馬麃晳晳華華雉㲋位多庶㣲我師氏憲憲
文武可其一之

　　右八


　　我水既淨我道既平我行既止嘉樹則里天子永寧日
惟丙申旭旭杲杲我其旁導乗馬既□&KR0008;夏康康駕彼
四黄左驂䮯䮯右驂&KR0008;□□㦸以奕汝不執德旛翰黎
黎□斿施施公謂大來余及如兹邑曷不余及

　　右九

　　吳人憐亟朝夕儆惕載西載北勿奄勿伐若而出竒進
獻用特歸格蓺祖告于大祝禘嘗受享致其方藝寓逢
中囿孔庶麀鹿原隰既坦疆理蕃蕃大田不蒐君子何

求有謀有始周爰止于是

　　右十

　　襄王(諱鄭惠王子立三十三年)

　　䇿命晉文公

　　(晉獻楚俘于王王享醴命晉侯宥䇿命晉侯為侯伯三辭從命曰重耳敢再拜稽首奉揚天子
之丕顯休命王子虎盟諸侯于王庭)

　　王謂叔父敬服王命以綏四國糾逖王慝(左傳○史記云天子使王
子虎命晉侯為伯作晉文侯命王若曰父義和丕顯文武能慎明德昭登於上布聞在下維時上帝集厥命于

文武恤朕身繼予一人永其在位○索隱云尚書文侯之命是平王命晉文侯仇此乃襄王命文公重耳之事
代數懸隔頗有疎謬)

　　王子虎盟諸侯

　　皆奬王室無相害也有渝此盟明神殛之俾墜其師無
克祚國及其𤣥孫無有老㓜

　　靈王(名泄心簡王子立二十七年)

　　賜齊侯命(王使劉定公賜齊靈公命將壻於齊也)

　　昔伯舅太公右我先王股肱周室師保萬民世胙大師

以表東海王室之不壞繄伯舅是賴今余命女環兹率
舅氏之典纂乃祖考無忝乃舊敬之哉無廢朕命(靈公名環
定公名夏)

　　景王(名貴靈王子立二十五年)

　　追命衛襄公(襄公卒告喪于周且請命王使成簡公如衛弔且追命襄公)

　　叔父陟恪在我先王之左右以佐事上帝余敢忘髙圉
亞圉(左傳○二圉周之先也為殷諸侯亦受殷王追命)










　　皇霸文紀巻三

