







　　欽定四庫全書

　　皇霸文紀巻四　　　　　明　梅鼎祚　編

　　周(三)

　　周器銘

　　周嘉量銘(考工記㮚氏為量其銘曰)

　　時文思索允臻其極嘉量既成以觀四國永啓厥後兹
器維則(觀音貫時是也言惟是文德之君思索以求其理也極中也作為此量使天下取信而至其中
也觀示也)


　　周&KR1122;鼎銘(三十二字&KR1122;古岐字○漢書宣帝時美陽得鼎獻之有司議薦見宗廟張敞好
古文字按鼎銘勒上議以&KR1122;梁豐鎬為周舊居固宜有宗廟壇場祭祀之臧今鼎出&KR1122;東中有
刻書殆周以褒賜大臣大臣子孫刻銘先功臧之宫廟也不宜薦見宗廟制曰京兆尹議是○
以下並鼎先錫命次自作尊彛諸器皆然)

　　王命尸臣官此栒邑賜爾旂鸞黼黻琱戈尸臣拜手稽
首曰敢對揚天子丕顯休命(尸臣尸事之臣也栒音荀即豳也)

　　周仲山父鼎銘(後漢書和帝永元元年秋車騎將軍竇憲伐單于大敗之稽落山勒
功燕然南單于於漠北遺憲古鼎憲乃上之其旁銘曰)


　　仲山甫鼎其萬年子子孫孫永寶用

　　垂鼎銘(玉海唐開元十三年十月萬年人工慶築垣掘地𫉬寶鼎五獻之四鼎皆有銘曰)

　　垂作尊鼎萬福無疆子孫永寶用

　　尊鼎銘(宋董逌廣川書跋云李保季得鼎于長安耕者有銘尊鼎異形其制似鼎者此蓋鼎
尊也)

　　&KR1136;作尊鼎萬夀無疆子子孫孫永寶用

　　周季㜏鼎銘(四十八字○宣和博古圖)

　　正月王在成周王徙于楚麓命小臣夌先見楚居王至

于徙居廡遺小臣夌錫貝錫馬兩夌拜稽首對揚王休
用作季㜏寶尊彝(成周者西周也麓説文以為守山林吏又曰林屬於山為麓則徙於楚麓
者謂其山之林麓蓋如書言大麓之類王欲徙楚先命小臣夌往見以相其居王至于居也復遣錫貝錫馬及
兩所以賞之曰季㜏者説文㜏通作妘以謂祝融之後姓也富辰嘗舉叔妘而韋昭亦以妘為妘姓之女則㜏
乃其妃也曰季者又特言其序耳詩所謂彼美孟姜仲氏任只有齊季女皆指其序也又有㜏氏鼎見後)

　　周南宫中鼎銘一(五十七字○博古)

　　惟十有三月庚寅王在寒帥王命太史括懐土王曰中
兹懐人内史錫于琖玉作臣今括里汝懐土作乃采中

對王休命䵼父乙尊惟臣尚中臣赫赫(嘯堂集古録懐並作槅内作入
琖玉作武王赫赫作十八大夫八大夫非)

　　周南宫中鼎銘二(三十九字○三同不錄)

　　惟王命南宫伐反虎方之年王命中先相南國貫行蓺
王居在射圃真山中呼歸生原刋王蓺刋寶彞(右鼎器後二器
同文以南宫為氏者在周有之如書所謂南宫括南宫毛是也中則其名耳然名氏同而欵識或異曰作乃采
者蓋采事也命以立事則因為此鼎而勒之銘也其曰伐虎方之年者虎方猶鬼方也虎為西方之獸是必因
西征而昭其功以銘之也)


　　父已鼎銘(二十八字博古圖)

　　癸亥王徙刋作册&KR0008;新宗王賡作冊豐貝太子錫練大
貝用作父已寶鬲(商以十干名至周則有乙公得於已未見焉)

　　周仲偁父鼎銘(三十五字博古)

　　唯王五月初吉丁亥周伯臯及仲偁父伐南淮節孚金
用作寳鼎其萬年子子孫孫永寶用(彝器名物非下可得專蓋君上用以
昭有功也此若召虎平淮夷宣王用釐爾圭瓚秬鬯一卣之意)

　　周師秦宫鼎銘(四十七字磨滅十二字博古)


　　惟五月既望王(闕)　于師秦宫王格于享廟王(闕)錫(闕)

　　敢對揚天子丕顯休用作尊鼎(闕)其

　　萬年永寶用(惟五月既望紀時紀日也師秦宫則師秦之宫以名其人猶師兘師毁也王格于享
廟而有錫焉則錫命賞于祖也)

　　周雝公諴鼎銘(四十一字○集古錄作商雒鼎銘諴作&KR3512;考古作雝公&KR3512;博古依篆
作諴○以下自作)

　　惟十有四月既死霸王在下保雝公□作尊鼎用追享
孝于皇祖考用乞眉夀萬年無疆子子孫孫永寶用(考古

圖云惟十有四月古器多有是文或十有三月或十有九月疑嗣王居憂雖踰年未改元故以月數也集古錄
亦未明又疑十有四書其年月既死霸記其月也保雝或宫名如西雝之類集古雝公不知為何人保作都孝
作丁劉原父云古丁寧通用則為享寕○鼎按篆丂鼎敦罕見此文為丁)

　　周伯碩父鼎銘(五十字博古)

　　惟六年八月初吉巳子史伯碩父追孝于朕皇考釐仲
王母乳母尊鼎用祈丏百禄眉夀綰綽永命萬年無疆
子子孫孫永寶用享(惟六年八月初吉已者以年繫月以月繫日也曰子史伯
碩父者伯碩父雖不見於經傳然周有太史内史之官謂之子史則稱於父曰子舉其官曰史而伯碩父則又其名也曰

追孝于朕皇考釐仲王母乳母者用昭孝享于其考妣也釐諡也而曰釐仲者蓋古人以字為諡因以為族則
仲疑其族也若王母乳母則追孝皇考而并及之綰綽則祝以優裕之辭○乳廣川書跋作舟)

　　周史頙鼎銘(四十三字博古)

　　史頙作朕皇考釐仲王母乳母尊鼎用追享孝用蘄丏
眉夀永命令終頙其萬年多福無疆子子孫孫永寶用
享(史頙者雖不見經傳蓋史言其官頙疑其名是器與前伯碩父鼎言其考妣諡號相類)

　　周言肇鼎銘(十字博古)

　　其永寶用享言肇作尊鼎(周有司徒言曰肇則言始作此鼎也)


　　周叔液鼎銘(二十三字博古)

　　惟五月庚申叔液自作饙鼎用蘄眉夀萬年無疆永夀
用之(叔液不見經傳博古疑周八士有叔夜為其族)

　　周伯&KR2375;父鼎銘(十八字博古)

　　晉司徒伯&KR2375;父作周姬寶尊鼎其萬年永寶用(晉以僖侯諱司
徒故廢司徒為中軍則晉初有司徒也伯&KR2375;父其名)

　　周齊莽史鼎銘(十九字博古)

　　齊莽史喜作寶鼎其眉夀萬年子子孫孫永寶用(是為農官

莽則薙氏嘗殺草史其職也喜疑其名或以為田畯至喜之喜鑿)

　　周乙公鼎銘(十一字博古)

　　乙公作尊鼎子子孫孫永寶(史記齊世家太公卒百餘年乙公得立)

　　周㜏氏鼎銘(十一字疑一字博古)

　　惠作□伯㜏氏□鼎永寶用□□(册也許慎謂象其扎一長一短中有二編
之形符命也諸侯受命于王尊鼎之間多作此)

　　周尨生鼎銘(十六字首字未詳博古)

　　□尨生室作其鼎子子孫孫萬年永寶用(録引后羿臣曰尨圉鄭大

夫公子尨不足證此其先虞有納言之龍商有龍逢)

　　孔文父飲鼎銘(十四字○下二器考古録形制與鼎小別故附)

　　惟三月孔文父作此飲鼎子孫寶用(按此器銘謂之鼎而制度乃類尊壺之屬
廣川書跋載大夫始鼎銘曰惟三月初吉壬寅王在味宫大夫始錫作彝又曰王在辟宫獻工錫彝錫章
乂曰大夫始□對揚天子休用作文考寶鼎孫孫子子永寶用)

　　王子吳飤&KR2218;銘(飤飼同○書跋飤作㱃古飲字&KR2218;音于○三十一字)

　　惟正月初吉丁亥王子呉擇其吉金自作飤&KR2218;其眉夀
無期子子孫孫永保用之(銘云飤&KR2218;&KR2218;字字書所不載其形制則鼎也

廣川書跋書家考古謂無&KR2218;而&KR2218;見三蒼知為鼎也眉作麋)

　　周召公尊銘(三十六字○博古○以下並尊)

　　王大召公族于庚辰於王錫中馬自貫侯四&KR0008;南宫括
王曰用先中蓺王休用作父乙寶尊彛(此周王褒大召公之族于其廟
之器又旅陳其王所錫之馬駪于南宫駪衆多也乙者父之名乃周家召公子孫之酒彞也)

　　周高克尊銘(五十八字博古○考古作中朝事後中尊引禮祠禴朝踐用獻尊後中者
尊在後列而居中也)

　　唯十有六年十月既生霸乙未伯太師錫伯克僕山夫

伯克敢對揚天佑王伯友用作朕穆考後仲尊髙克用
丏眉夀無疆克克其子子孫孫永保用享(周末衛文公時有高克將
兵後卒奔于陳則是器蓋衛物○案文不似高克考古伯克之克作串後克字並作中注云中中者二仲也博
古篆中鼎案楊南仲釋晉姜鼎串字為貫)

　　周師艅尊銘(三十二字博古)

　　王汝上矦師艅從王夜功錫師艅金艅則對揚乃德用
作乃文考寶彞孫孫子子寶(上侯言其官師艅言其人艅既有功王乃錫艅金俾
作彞以薦家廟○夜功義舛□非必為夜功一作攻)


　　周單□癸彞銘(二十九字内二字疑○考古彞博古作卣)

　　囧爵選單□癸夙夕饗爾宗尊彞其已父子豐作父癸
旅□文考曰癸乃方□(夙夕饗爾宗則是饗禮所用之卣宗者如禮記所言大宗小宗
之類非諸侯之傳姓者也是器乃單作父癸卣然先曰饗爾宗則癸於單族蓋是其宗耳)

　　周已酉方彞銘(三十七字博古)

　　已酉戌命尊宜于招黻庚□九□□商貝朋方□用室
圍宗彞在九月惟王一祀世昌五惟□束(戍者守也如齊侯使連稱
管至父戍葵丘之謂宜于招黻黻者以言其别故旌以别之商貝朋方者五貝為朋如詩言錫我百朋用室圍

宗彞者彞宗廟常器如周官所載六彞商曰祀周曰年然武王訪箕子亦曰惟十有三祀○銘義難明)

　　周母乙彞銘(十一字玉海)

　　丙寅王錫賔朋用作母乙彞(上尊曰彞中尊曰卣下尊曰壺)

　　周淮父卣銘(三十九字○博古○以下卣)

　　穆從師淮父戍于古阜蔑厯錫貝山䤣穆拜稽首對揚
師淮父休用作文考日乙寶尊彞其子孫永福(此後世追享之
器蓋穆從淮父以戍有功而君賜之也君賜臣以秬鬯之裸其始則盛于卣其終則裸于彝所以求神于陰者
曰日乙舉其日之吉也)


　　周尹卣蓋銘(六十四字一字漫滅○博古)

　　惟十有二月王初祭旁唯還在周辰在庚申王飲西宫
僖咸釐尹錫臣唯僰陽尹休高對作父丙寶尊彞尹其
百萬年受乃永魯無競在○服祀長矦其子子孫孫寶
用(是蓋尹休高對揚君命而作父丙寶尊彛也曰王初祭旁如詩言哉生魄傍死魄之類庚申則又指其日
辰矣萬年受乃永受讀作夀○銘文之上有亞形中三字鼎按商召闕鼎虎父鼎並有亞形中召夫虎字皆在
亞之中此卣不然注云亞室者廟室也如左氏所謂宗祏藏主者也周器罕見亞形)

　　周樂司徒旅卣銘(二十二字○博古)


　　樂大司徒子象之子洪作旅卣其眉夀子子孫孫永寶
用(樂者姓氏也宋戴公四世孫有樂莒司徒子象之子洪則司徒之孫作是器也旅卣者非一器猶編鐘編
磬之類○單癸銘有旅車)

　　周召仲丁壺銘(三十七字博古)

　　惟六月初吉丁亥召仲丁父自作壺用祀用饗多福滂
用蘄眉夀萬年無疆子子孫孫永保是尚(仲丁類商銘而召乃周人
之姓如召伯召虎最為聞家令姓豈其功臣之世耶而文曰用祀用饗多福滂語極典古周禮朝踐用兩壺尊
周祀之謂也左傳周景王燕晉文伯尊以魯壺用享之謂也許慎曰渥衍滂沛言多福與渥澤也坊記有曰恭

則有祭器故知此壺之設祀饗兼用也)

　　周&KR0783;敦銘(一百七字○集古薛尚功釋作&KR0783;劉原父釋作毛伯考古從薛)

　　維二年正月初吉王在周邵(或曰昭)宫丁亥王格于宣射毛
伯内門立中庭右祝&KR0783;王呼内史册命&KR0783;王曰&KR0783;昔先王
既命汝作邑繼五邑祝今余惟亂商乃命錫汝赤芾同
冕齊黄鑾旂用事&KR0783;拜稽首敢對揚天子休命&KR0783;用作
朕皇考龔伯尊敦&KR0783;其眉夀萬年無疆子子孫孫永寶
用享(考古圖云&KR0783;周大夫有功錫命為皇考作祭器也宣射即宣榭春秋記成周宣榭火蓋宣王之廟也

毛伯者執政之上卿也入廟門中其庭立而祝與&KR0783;皆在其右也王呼内史䇿帝&KR0783;者内史掌諸侯孤卿大夫
之䇿命也王曰者史執䇿贊王命以告&KR0783;也齊黄者馬齊色也&KR0783;受曹歸莫于廟而銘諸敦禮也○鼎按注祝
與&KR0783;皆在其右則兩人也其册命&KR0783;云繼五邑祝則似&KR0783;本為祝史故稱祝&KR0783;耳或恐非兩○亂商薛作疃京)

　　毛伯敦銘(同前劉原父釋)

　　惟二年正月初吉王在周昭宫丁亥王格于宣射毛伯
入門位中庭右祝鄭王呼内史册命鄭王曰鄭昔先王
既命女作邑(闕)五邑祝今余佳亂商乃命錫女赤芾同
冕齊黄䜌旂用事鄭拜稽首敢對揚天子休命鄭用作

朕皇考龔伯尊敦鄭其鬻夀萬年無疆子子孫孫永寶
用享(集古録云此敦原父得其蓋於扶風有此銘原父為考按其事史記武王克商尚父牽牲毛叔鄭奉
明水則此銘謂鄭者毛叔鄭也銘稱伯者爵也史稱叔者字也敦乃武王時器也○鼎按毛伯既入門立中庭
矣右祝鄭則鄭自一人非毛伯也本文甚明且此敦為皇考龔伯作而毛叔鄭為文玉之子故曰魯衛毛𥅆文
之昭也則當言文考安得云皇考龔伯乎又集古有龔伯彛銘皇考懿公文公武伯皇考龔伯則此龔伯者即
其人也與毛叔何預博古有毛父敦見後)

　　周毛父敦銘(四十八字○博古)

　　惟六月既生霸戊戌旦王格于太室師毛父即位邢伯

佑内史册命錫赤芾對揚王休用作寶敦其萬年子子
孫孫其永寶用(博古云太室廟中之室戠敦牧敦皆云王格于太室蓋受四方諸侯之朝必于
其廟詩言嗣王朝于廟者也毛父則史稱武王克商毛叔奉明水史稱叔字也春秋書毛伯爵也&KR0783;敦銘亦云
毛伯即毛父其人歟内史凡命諸侯及孤卿大夫則册命之○毛父亦未見為毛叔敦與毛伯敦同)

　　周戠敦銘(廣韵戠之翼切七十三字考古圖)

　　惟正月乙子王格于太室蘇公入右戠立中庭北嚮王
曰戠命汝作治土官治籍田錫汝戠𤣥衣赤環芾鑾旂
楚徒馬盿□五取用事戠拜稽首對揚王休用作朕文

考寶敦其子子孫孫永用(其銘與&KR0783;相似此云正月乙子及商癸彛亦曰丁子日辰
剛柔不相配疑乙子即甲子丁子即丙子世質人淳取其同類殆不可考蔡博士肇云晉文公城濮之戰獻楚
俘於周駟介百乗徒兵千而敦文有曰楚徒者乃以楚之徒兵錫之禮諸侯不相遺俘天王得以錫侯國)

　　周牧敦銘(二百二十五字闕十字考古)

　　惟王十年主父三月既生魄甲寅王在周在師保傅宫
格太室即位公□□入右牧立中庭王呼内史吳册命
牧王若曰牧昔先王既命汝作治土臣余惟域□(闕)命
汝辟百寮有同事(闕)　迪多辭不用先王作刑亦多

虐庶民乃銯庶右□(闕)不刑不中乃侯之□(闕)田(闕)今
□(闕)司偪久辠乃故王曰牧汝毋□先王作明刑用雩
乃□庶右□毋敢不明不中不刑乃申政事毋敢不羣
不中不刑今余惟京乃命錫汝秬鬯一卣金車華軒畫
輦束虢巵□虎冕練裏旂余四匹取(闕)　敬夙夕勿壞朕
命牧拜稽首敢對揚王丕顯休命作朕皇祖考益伯寶
尊敦牧其萬年夀考子子孫孫永寶用(其銘與&KR0783;敦戠敦相似所錫有
秬鬯一卣及虎冕練裏之類與寅簋相似司服所掌五冕無虎冕先儒釋毳之章宗彞為首宗彝有虎蜼故謂

之毳以是考之虎冕即毳冕也○鼎按趙武靈王自稱主父此首云主父未詳)

　　周毁敦銘(一百十二字博古)

　　惟王元年正月初吉丁亥伯和父若曰師毁乃祖考有婚
于我家汝佑惟小子余命汝死我家繼治我西偏東偏僕
馭百工牧臣妾東栽内外毋敢不善錫汝戈矛㦸縞必彤
侯矢十五錞鐘一磬五金敬乃夙夜用事毁拜稽首敢對
揚皇君休用作朕文考乙仲䵼敦毁其萬年子子孫孫永
寶用享(伯和父者和衛武公代王而言者師毁為周室姻婭舊族銘厥功而錫是敦且兼戈矛錞鐘之物○

徐獻忠云毁而曰師父師之類鼎按師寏父師秦宫亦其官稱耳不必父師也○玉海彤下有侯字敬作鈫)

　　周敔敦銘博(百四十字古)

　　惟王十月王在成周南淮節&KR0008;及内伐浪昴參怡裕
敏陰陽洛王命敔追迎于上洛慙谷至于伊班長㮄
戠首百執傒臼雜孚人三百鄙于艾伯之&KR0008;于慙衣
&KR2520;復付乃君維王十有一月王格于成周太廟武公
入佑敔告禽馘百傒臼王蔑敔歴事尹氏受釐敔圭
鬲幣貝五十朋錫田于㪉五十田于早五十田敔敢

對揚天子休用作尊敦敔其萬年子子孫孫永寳用(徐獻忠云此文
與商周之書同辭與雅頌之詩同意盖敔有執訊獲俘之功而獻之王告廟受釐之後而錫之圭幣土田者如此其云南
淮節䟀及内伐浪昴盖淮夷内伐將向于昴參之墟盖西方也豈宣王之世淮戎並興之日耶王命敔追迎于上洛&KR0034;谷
至於伊盖禦敵之師自西而及于洛中也自時雜俘三百人而百執傒臼乃其首亊者也于&KR0034;衣&KR2520;復付乃君盖自&KR0034;谷
已&KR2520;聞其事而復以所傒付于君也故王至自周太廟而受之宜其銘諸金石以揚天子休命也○玉海欱作欦)

　　周周敦銘(七十四字○案此本冊命周考古作周敦為是博古作宰辟父敦)

　　惟四月初吉王在辟宫宰辟父佑周位王冊命周曰錫汝華
朱芾𤣥衣束帶於鋚革錫戈琱㦸彤侯矢用養乃祖考事官

&KR3018;節僕小射底敷周稽首對揚王休命用作文考寳敦其孫
孫子子永寶用(周者公子周悼公也悼公文襄之後故有用作文考寳敦之辭古者錫有功則必有彛器
以紀其事且告于家廟焉銘曰用養乃祖考者謂此○革一作單戈一作汝)

　　周散季敦銘(三十三字博古)

　　惟王四年八月初吉丁亥散季肇作朕王母叔寳姜敦散季其
萬萬年子子孫孫永寳(考古圖云以太初厯推之文王受命嵗在庚午九年而終嵗在已卯書曰惟九
年大統未集武王即位之四年敦文曰惟王四年盖武王也是年一月辛卯朔書月惟一日壬辰旁死魂二日也是嵗二月後
有閏自一月至八月小晝者四故八月丁亥朔敦文相合散氏者必散宜生季其行也○散季未必為宜生叔集古作弟誤)


　　周&KR3069;敦銘(四十字○考古作&KR3069;敦&KR3069;廣韻於建切大貌集古作龔伯彞)

　　&KR3069;作皇祖益公文公武伯皇考龔伯䵼彞&KR3069;其熙萬年無疆
令終令命其子子孫孫永寳用享于宗室(&KR3069;必諸侯也故祭及四世武伯龔伯以諡
配字益公文公則言其爵此器本敦而名為彛者舉器之總名○䵼集古作尊熙薛尚功作洍令終令命集古作霝終霝始)

　　周伯庶父敦銘(十九字考古)

　　惟二月戊寅伯庶父作王姑周姜尊敦其永寶用(按此器稱
王姑周姜稱姑婦辭也王姑夫之母也作器者乃庶父未詳或謂王姑者王父之姊妹然王父姊妹當從人有
歸宗及殤祔亦不容制器以祭○周集古作舟薛釋周)


　　周周姜敦銘(十六字集古)

　　伯囧父作周姜寶敦用夙夕享用蘄萬夀(集古云尚書圖命序穆王
命伯囧為周太僕正則此敦周穆王時器也○考古作伯首博古作伯景引囧命亦作景命未詳)

　　虢姜敦銘(四十四字考古)

　　虢姜作寶尊敦用禪追孝于皇考惠仲蘄此康慶純祐
通録永命虢姜其萬年眉夀受福無疆子子孫孫永寶
用享

　　周䧹侯敦銘(十四字考古)


　　䧹侯作姬邍母尊敦其萬年永寶用(䧹侯者武王第四子曰䧹侯姬邍母
者邍與原同蓋古姓氏武王之姬䧹侯之母也)

　　周刺公敦銘(二十八字博古)

　　伯據祖肇作皇考刺公尊敦用享用孝萬年眉夀畯在
位子子孫孫永寶(此曰皇考刺公其□敦曰刺祖乙伯按太公望子丁公伋伋子乙公得是
刺公乃乙公族也二器皆宗廟之器故皆曰用享用孝)

　　周仲駒父敦銘(十八字三器博古)

　　录旁仲駒父作仲姜敦子子孫孫永寶用享孝(仲駒父國氏世

次未詳仲姜者蓋仲駒父之母或祖也或以為妻禮夫不祭妻凡婦人以字配姓仲姜亦如伯姬仲子季妻之
類齊許申吕皆姜姓此未詳何國女器有用器有祭器凡銘享孝追孝祀禪者皆祭器也○首云录傍未詳其
義)

　　周孟姜敦銘(二十八字博古)

　　叔孫父作孟姜尊敦綰綽眉夀永命彌生萬年無疆子
子孫孫永寶用享(叔孫氏出桓公之後姜齊姓齊魯㛰姻之固孟則長女詩所謂孟姜同意)

　　周仲奠父敦銘(十七字博古)

　　蒯仲奠父作尊敦其萬年子子孫孫永寶用(仲奠父其字蒯或姓名)


　　宰辟父敦銘(廣川書跋云楊氏圖古器有銅敦銘其制與周姜敦異)

　　宰辟父古周立王册命周周頓首奉揚王休命用作文
考寶敦

　　周史張父敦蓋銘(十二字博古)

　　史張父作尊敦其萬年永寶用(史其官張其字)

　　張仲簠銘(四十一字集古)

　　張仲作寶医奉之金鏤□□(□)□(□)其□其𤣥其黄用
□(□)授熊(□)用饗大正商王寘饔鼎召飤□張仲受無

疆福□(□)艸飲飤鼎餬張仲萬夀(歐陽修云医銘雖四而文則一今類轉注
偏旁之或異者分注釋文○案正釋外備模原篆待考異者注下医與簠同)

　　同前(薛尚功鼎彞欵識有此釋文五十一字)

　　張仲作寶簠菐之金鈌鈗鈌錿其熏其𤣥其黄用盛諸
受&KR2532;米用饗大正音王賔飱具召飼張仲受無疆福必
友飱飼鼎寶張仲畀夀(考古云二器四銘文有不同詩候誰在矣張仲孝友蓋宣王時
人也徐云此文古雅惜有難讀處集古本與鼎彞欵識本釋各不同其商王商字欵識作音王商王二字義多
不通按其文□蓋大篆體俟知者考定或疑高字高王又非周宣王語○鈗鈌考古作鋭鈇黄作亥畀作眉友

作共)

　　同前(黄伯思東觀餘論云劉原父弡仲医銘以𨽻寫之)

　　弡仲作寶簠擇之金鏖鋭鏖鑪其纁其𤣥其黄用盛諸受
&KR2532;米用饗大正音王寘䬫具召飼弡仲受無疆福必
共餐飼具飽弡仲眉夀所(□與餘同音飽)

　　周叔邦父簠銘(二十二字博古)

　　叔邦父作簠用征用行用從君王子子孫孫其萬年無
疆(用征用行叔液鼎亦曰以征以行王安石字説征行正也凡言征皆以正行名之○寅簋銘亦有叔邦父)


　　寅簋銘(一百五十八字考古)

　　有進後雩邦人正之師氏人有辠有故西馭服即汝□
繇宕卑復虐逐乃君乃師乃作予一人服王曰寅敬明
乃心用辟我一人善故乃友内辟勿事虣虐從獄受雜
且行道乃非正命乃故疾譏人則惟輔天降喪不亡惟
死錫汝秬鬯一卣乃芹芾赤湯□軒朱輦華虢巵&KR0034;虎
冕練裏畫&KR0008;畫輦爵金甬馬四匹鋚勤敬夙夕勿廢朕
命寅拜稽首對揚天子丕顯魯休用作寶簋叔邦父叔

&KR0008;萬年子子孫孫永寶用(廢一作法&KR0008;一作姑○徐云此文前段皆訓誥體寅者司
法之臣故以慎法訓之如穆王訓吕侯之類而寅因述以銘諸簋也中問字有難解)

　　周京叔簋銘(十一字考古)

　　京叔作饗簋其萬夀永寶用(京叔者鄭莊公弟叔段請居京城因謂京城大叔疑
出于此饗簋者因饗禮以錫簋如彤弓一朝饗之者也)

　　叔高父旅簋銘(十六字○考古旅集古作煮簋)

　　叔高父作旅簋其萬年子子孫孫永寶用

　　周劉公鋪銘(十字考古)


　　劉公作杜嬬尊鋪永寶用(周靈王時有劉定公景王時有劉獻公此云劉公未審其
誰○博古云劉公是作是器追享杜嬬未見追享之意)

　　史信父甗銘(玉海宋咸平三年九月乾州獻古銅鼎狀方而四足上有古文二十一字
直昭文館句中正與杜鎬詳其文曰上言按墨子云夏后鑄鼎四足而方春秋傳云晉侯賜子
產二方鼎此其類也又説文云甗甑也爾雅曰甑謂之鬵詩云溉之釡鬵此所獲有無疆之兆
請紀史册傳示干載從之○趙明誠云方鼎與甗是兩物○宣和博古圖云甗上若甑下若鬲
或三足而圜或四足而方列舖豆之後)

　　維六月初吉史信父作鬵甗期萬年子子孫孫永寶用


　　周蔑敖鬲銘(九字考古)

　　蔑敖禄光康○　孝永寶德(楚之君有霄敖若敖杜敖郟敖其名官亦有莫敖意
蔑者或出于斯光康未可臆論)

　　周孔父鬲銘(十二字考古)

　　孔父作尊鬲子子孫孫永寶用

　　周仲父鬲銘(十六字博古)

　　仲(闕)父作尊鬲子子孫孫其萬年永寶用(仲以下一字不可辨)

　　周京姜鬲銘(十一字考古)


　　京姜庚仲作尊鬲其永寶用(京姜者詩京室之婦太姒嗣徽音蓋太王之妃曰太
姜周武王追尊祖考國以京言之故謂之京姜)

　　周伯玉寶盉銘(十九字集古)

　　伯玉般子作寶盉其萬斯年子子孫孫其永寶用

　　周嘉仲盉銘(二十字博古)

　　嘉仲諸友用其吉金自作盉子子孫孫其(闕)永用之(嘉仲
無見經傳曰諸友與朋友共之之器也○諸友二字三代時安得此淺語或以人姓名如諸梁公子友之類)

　　周伯戔饋盫銘(考古)


　　卭仲之孫伯戔自作饋□永保用之(蓋銘十四字)

　　惟八月初吉庚午卭仲之孫伯戔自作饋□其眉夀萬
年無疆子子孫孫永保用之(唇銘三十三字)

　　伯戔頮盤銘(三十三字考古○頮音悔)

　　惟正月初吉丁亥卭仲之孫(闕)

　　夀萬年無疆子子孫孫永寶用之(按此器與饋□二物皆曰卭仲之孫伯戔
自作頮盤用蘄眉)

　　周司冦匜銘(二十字博古)


　　作司冦彞用遣用歸維之百寮雩之四方永之祜福(周官
有大小司冦銘曰維之百寮則非大司冦不足當是語也○古器銘多用雩語)

　　周文姬匜銘(十八字博古)

　　丙寅子錫龜貝用作文姬已寶彞十一月有三

　　弡伯旅匜銘(十二字考古)

　　弡伯作旅匜子子孫孫永寶用(按弡字依甫弡仲簠當作張字)

　　周義母旅匜銘(十七字博古)

　　仲&KR0008;義母作旅匜其萬年子子孫孫永寶用(博古引左傳以義母

為晉襄公稱文公之庶杜祁絶無可據若此屬者闕疑可也○姞南燕姓如燕姞之類)

　　周魯正叔匜盤銘(十八字博古)

　　魯正叔之穸作盤其□□子子孫孫永夀用之

　　周季姜杅銘(十七字考古)

　　伯索史作季姜寶盂其萬年子子孫孫永用(季姜於書傳多指婦
人如所謂孟姜也)

　　周蛟篆鐘銘(五十二字博古云字極古間作鸞鵠蛟蝸之形故名蛟篆)

　　惟正月王春吉日丁亥既望分召純釐擇乃吉金自欣

和其安以樂娯奉喜而賔客其怡鼔之夙慕不忘烏余
子孫萬葉無疆用之協相(惟正月仲春吉日者猶漢麟鳯銘言秋十月也蓋正月之
吉適得仲春之節故謹其時而言之○徐云此文有雅體真周人作也薛尚功欵識法帖以為商器非○麟鳯
銘載東漢文紀)

　　周遲父鐘銘

　　遲父作姬齊姜龢林夾鐘用昭乃穆穆不顯龍光乃用
蘄丏多福侯父洎齊萬年眉壽子子孫孫亡疆寶(是鐘遲父
為齊姬姜作遲父必王臣也以天子之休命娶齊侯之女欲作陰吕之鍾以宜其室家一以昭天子之寵光一

以祝齊侯之夀考而傳于子孫者也)

　　周聘鐘銘

　　宫今宰僕錫聘鐘十有二聘敢拜稽首(編鐘十六聘所錫十二其為分
方應律者也)

　　周寶和鐘銘

　　走作朕皇祖文考寶龢鐘走其萬年子子孫孫永寶用
享(寶和三鐘銘文皆同曰走自卑之辭如司馬遷牛馬走是也書傳稱文者不一博古以皇祖文考當在成
康之後然曹楚晉魏王侯亦多稱文也)


　　&KR4139;磬銘(六十三字考古)

　　□□□普□□□□□□□□□□□□□

　　□□□□□□□□□□□□十□□□□□

　　□□□□□□□□□□(缺)　　　　□□王□□□□□□□□

　　彫戈銘(李伯時得彫戈蟲鳥書黄金文銘六字蓋三代鈿金篆也)

　　主用父作彫戈(張懷瓘書録)

　　皇霸文紀巻四

