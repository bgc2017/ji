石屏詩集卷第四
夜吟呈趙東巖
汲井漱殘酒行吟到夜分一軒清似洗萬籟寂無
聞風送迎秋雨天收翳月雲鷄鳴庭戶白人事又
紛紛
吾鄉陳萬卿儒者能醫見宜春趙守盛稱其
醫藥之妙著本草折衷可傳
本草有折衷儒醫功用深何須九折臂費盡一生
心藥物辨真僞方書通古今有時能起&KR0593;(一作死)一劑
直千金
九月七日江上阻風
艤棹依喬木扶笻涉淺沙雲山多態度水月兩光
華白首吟詩客青帘賣酒家明朝風不定來此醉
黃花
自和前詩隣舟皆塩商
總被利名役機心欲筭沙舟行阻風色客夢負年
華洲渚四五曲漁樵八九家江村無限好滿眼是
蘆花
有感
皺眉觀世事把酒讀離騷天下無公論胸中有古
刀徒然成耿耿何以制滔㴞不逐群飛轉孤鴻畢
竟高
㫪陵山中作寫寄孔海翁
昨日分携後回頭望竹關相親唯白水所見但青
山雲近人家遠苔生石徑斑聞鐘知有寺又在渺
茫間
夏日雨後登樓
夏日不苦熱病軀能少康數峯樓上景六月雨餘
凉今古兩虚噐乾坤百戲場人生如寄爾聊以醉
爲鄉
偶見飛蝶追思舊遊錄之
早被春情誤渾身着粉衣最宜花上見觧向夢中
飛蜂媵爲游伴蛛絲設禍機滕王小圖畫一一造
精微(嘗見滕王蛺蝶圖百十爲群真有飛動意)
寄永嘉太守趙茂實
龔黃古賢牧政事見於今疾惡風霜手活人天地
心躬行循吏傳時作謝池吟我欲依劉表常憂老
病侵
身爲吟詩瘦家因好誼貧如何賢太守不念可憐
人橘井誰知處桃源莫問津秋風吹白髮滄海老
垂綸
王應求出示蜀中山水障氣勢甚雄偉李巽
巖題其後論其畫筆之源流二百餘字
妙甚丹青手能移造化功三川山水國半幅畫圖
中玉局人何在銅梁路可通巽巖扛鼎筆文與畫
争雄
萬杉長老秀癡翁見示五言次韻
了得宗門事何憂常住貧聽師林下話是我眼中
人星渚三秋月廬山萬古春昭陵御書在歲久莫
生塵
借韻書懷
虚氣撑枯腹長身到老貧高吟常駭俗爛醉若驕
人京洛繁華夢江湖浩蕩春布衣如雪白不受庾
公塵
飲蕭和伯家醉登快閣和楊伯子題分明觀
韻
醉歸蕭史宅快閣倚西東山歛過雲雨江無起浪
風月行銀漢上人在玉壷中天眼照塵世應憐鶴
髮翁
客中歲晚呈何宏甫
歲事費料理三杯意適然與其愁度日曷若醉忘
年桑落冬前酒梅花雪後天不知身是客多謝主
人賢
先人東皐子小園七言人多喜之凂秋房樓
大卿作大字刻石
父殁名随泯詩存世莫傳敢求大手筆爲寫小園
篇詞翰成雙美光華照九泉托公垂不朽鐫刻到
千年
淮岸阻風
檥棹楓林外平沙步晚晴秋深紅鶴至波動白鷗
驚荻浦留三日江州計幾程夜來風色好行不待
天明
蘄春李丈觧后游江上園勸游人不可折花
木禁漁弋者不捕禽魚酒邊談論可聽乃中
洲先生之後葉水心嘗與往來
坐断此江干池亭百畆寬禽魚全性命花竹報平
安有道行其志非時做甚官丰神更閒雅野服竹
皮冠
南康縣劉隱居
秋風送紈扇終日御瑶琴秪可自爲樂不求人賞
音無心問軒冕此地即山林堪笑紅塵客飄零雪
滿簮
江皐
江皐有閑客獨立對私風白鳥來無數青林望不
窮斜陽方照晚新月早騰空得句從誰語傾心酒
椀中
都下書懷
半月不把鏡羞看兩鬢塵讀書增意氣携刺减精
神道路誰推轂江湖賦采蘋從來麋鹿性那作帝
鄉人
艤舟登滕王閣
散步登城郭維舟古樹傍澄江浮野色虚閣貯秋
光郤酒淋衣濕槎橙滿䄂香西風吹白髮猶逐少
年狂
湖口
水落山增峻江空石出竒倚篷看不足觧䌫放教
遅沙上鴈初到樽前蟹可持中秋能幾日又是菊
花時
夏日從子淵姪借茉莉一盆
舉眼驚如許衰懷強自安愛凉臨水坐遣病借花
看物物同天地人人各肺肝從來涇與渭混作一
流難
吳門訪舊(孟艮夫侍郎有蔵春園)
去此十三秋重來雪滿頭鏡顔加老醜詩骨帶窮
愁鳥語新晴樹人尋舊倚樓蔵春門下客一半落
山丘
哭澗泉韓仲止二首(只選後篇欲記其臨終一節故併錄之)
雅志不同俗休官二十年隱居溪上宅清酌澗中
泉慷慨傷時事凄凉絶筆篇三篇遺稿在當並史
書傳(聞時事驚心得疾而死作所以桃源人所以商山人所以鹿門人三詩此絶筆之詩也)
忍貧長傲世風節似君稀死後女方嫁峽中兒未
歸門人集詩藁故卒服麻衣澗上梅花發吟䰟何
處飛
瑯琊山中廢寺
欲訪山中寺沿堤石甃長寶坊兵後廢御帖窖中
蔵故址生秋草寒窗帶夕陽孤僧出迎客滿口話
凄凉
鄂州戎治静憩亭
幽亭何處尋巖樹碧森森獨坐生雲石少安經世
心伴人雙鶴立多事一蟬吟提劎翻然起中原秋
草深
江上
江上維舟穩人間行路難數朝花雨細一夜社風
寒燕語能留客蛙鳴豈爲官苦吟成底事嬴得瘦
團欒
趙端行杜子野游虎丘有詩㒒因思舊與趙
子野同宿唱和留題
出城十里許有此一山門丘在虎無迹池清劔有
㾗孤松冠巖頂萬竹繞雲根借問東軒壁舊題存
不存
海陵光孝長老驥無稱山谷後也共談時事
且說黃巖柑橘之美
俗子避形影僧家共往還高談犯時忌妙語發天
慳霜後思新橘夢中歸故山何時免奔走終老白
雲關
杜仲高高九萬相會
杜癖詩無敵高髯畫絶倫笑談能不朽富貴或成
塵今古多竒事乾坤幾怪民相逢不容易一醉楚
江濱
衡陽寫懷簡王景大趙俊卿
夢覺他鄉枕寒生半夜衾客程湖外遠秋意雨中
深老馬尋歸路羈鴉憶故林家書連數紙難寫此
時心
懷趙德行(學慈湖從趙元道游)
所學源流遠澹交滋味長看來渾易與别去自難
忘獨客夢千里佳人天一方細觀賓退錄亦足慰
凄凉
上封
樓臺逼霄漢窗戶納雲霓回顧千巖路如登萬仞
梯泉從山頂出雪壓樹頭低高絶無人境非僧不
可棲
九日
今日知何日他鄉憶故鄉黃花一杯酒白髮幾重
陽日晚鴉争宿天寒鴈呌霜客中無此醉何以敵
凄凉
春陵道上
雲際尋行路時逢一兩家山川閑世界耕釣小生
涯病竹長新笋寒芒摇落花溪翁觧延客連煑數
杯茶
化成巖
城郭囂塵外江山勝槩中鏗然一灘水和以萬松
風夾徑森竒石危亭納太空蒼巖不能語曾識贊
皇公
喜聞平峒寇
峒寇都平了官軍奏凱歌千山通道路一雨洗干
戈天地和風轉江湖春水多蜀中無近報西賊定
如何
郭伯秀約聮騎春游不去有詩
心老尋春懶年衰跨馬難便能相強去未必有真
歡獨酌三杯妙高眠一枕安好花如可折覓取數
枝看
訪陳復齋寺丞于私第
以時爲出處真有古人風奉毋易爲孝事君難盡
忠閒居非傲世直氣尚摩空語及朝廷事乾坤萬
感中
泉南
南地無冰雪常疑暖作災晝昏山霧合寒變海風
來壠麥銜芒早梅花帶葉開客中歸未得歲事漸
相催
代人送别
南浦春波碧東風送客船别君楊柳外揮淚杏花
前粉壁題詩句金釵當酒錢一聲離岸櫓心碎楚
江邊
度淮
一雨足秋意孤吟寫客懷人情容易變身事苦難
諧每日思歸浙今朝却度淮此生煩造物略略爲
安排
蘄州厲使君七夕祈雨
樽爼忘佳節衣冠肅廣庭爲民祈一雨何暇賞雙
星五馬無慙德三龍合效靈前山好雲氣早巳動
雷霆
廬州界上寄豐帥
身徤心先老時危事愈乖無成携短劔有恨滿長
淮村酒時時醉山肴日日齋功名非我有何處問
生涯
贈孤峯長老
孤峯何處住惠遠舊林泉日用無非道心安即是
禪幽棲雲&KR0676;底夢寐雪篷邊何日山隂道同尋訪
戴船
吳子似
■酒櫻桃熟柳樹隂青山去人遠黃鳥話春
深薄俗非吾道虚名愧此心休言今不古又恐不
如今
世事
世事真如夢人生不肯閑利名雙轉轂今古一凭
欄春水渡傍渡夕陽山外山吟邊思小范共把此
詩看
冬日移舟入峽避風
棹入黃蘆浦驚飛白鷺群霜華濃似雪水氣盛於
雲市遠炭增價天寒酒策勲同舟有佳士擁被共
論文
湖上
久住人情熟湖邊酒可賖來時飛柳絮今日見梅
花十載身爲客幾封書到家斜陽照林屋獨立數
棲鴉
讀改元詔口號
伏讀改元詔仍觀拜相麻競傳新政事方見好官
家雪作豐年瑞梅開近臘花路逢江上客立馬問
京華
喜見新除目焚香洗眼看老儒居翰苑正士作臺
官有道爲時用非才處位難寄聲崔與李催(一作惟)促
到長安
國以人爲重人惟德可招九重方厲政諸老盡歸
朝盛事追三代清風動百僚切聞天上語歡喜到
漁樵
罪言
盗賊干戈後安知有太平衆人皆競利百姓不聊
生國用何能足官曹未易清漢家政虛耗第一莫
言兵
李深道得蘇養直所寫深字韻詩(一作翁景山祟故人作序送行)
表出塵埃外濃薰蘭蕙(一作班馬)香風流晉人物高古
漢文章老眼不多見前程豈易量三杯話胸臆一
笑對雲驤
秋興有感
客游江海上幾度見秋風遠浦蘆花白疎林秋實
紅人情朝暮變景物古今同老眼猶明在從教兩
耳聾
謝王使君送旅費
風撼梅花雨霧籠楊柳烟如何殘臘月巳似半春
天歲裏無多日閩中過一年黃堂觧留客時送賣
詩錢
舟中小酌
獨立秋風裏悵然思故鄕渚頭沽美酒船上作重
陽籬菊一枝瘦溪魚三寸長客中聊爾耳亦可慰
凄凉
塗中見人家賣酒
連歲遭饑饉人無糴米錢今秋好行路到處說豐
年村酒新篘濁溪魚出網鮮黃花留客醉况近竹
林邊
長汀寄李使君
在處晚禾熟經今瘴霧消山林無盗賊道路有歌
謠人喜逢豐歲誰知感聖朝溪橋閑寓目魚鳥亦
逍遥
光澤溪上
艤棹西岩下舟人語夜闌風林無鳥宿石窟有龍
蟠月色連沙白灘聲入夢寒曉來新得句寄與故
人看
約游曾參政西墅病不能去
骨肉去家遠異鄉童㒒親老身渾頼汝久病亦愁
人無暇遊西墅尋醫訪北辰主翁翻作使奔走莫
勞神
趙敬賢送荔枝
荔子固多種色香俱不同新來嘗小綠又勝擘輕
紅大嚼思千樹分甘僅一籠嘗觀蔡公譜夢想到
莆中
自漳州回泉南主㒒俱病
雅興難忘酒羈懷不耐秋坐窮思賣劔扶病強登
樓適有坐中客來從邊上州所談驚老耳身世併
成憂
寄趙漳州話病
聽雨無聊頼高眠獨掩扉塞鴻書不到海燕約同
歸吾道關通塞人情有是非荆州相别後王粲更
誰依
客自邵武來言王埜使君平寇
聞說賊來日君能判死生扁舟載母去倚劔到天
明百姓各迯命四旁無援兵王尊豈非勇獨自守
孤城
太守自監軍片膽大如身立馬斬數賊犒軍捐萬
緍威行千里外手活一城民孰謂書生怯書生中
有人
新年自唱自和
聖朝開寶曆淳祐四年春生自前丁亥今逢兩甲
辰黃梁一夢覺青鏡二毛新七十八歲叟乾坤有
幾人
死灰無復暖槁木不逢春近日愁多病今年歲在
辰處喧如處寂求舊不求新笑問長河水誰爲不
老人
江山一夜雨花柳九州春過節喜無事謀懽要及
辰年年仍歲歲故故復新新把酒有餘恨無從見
古人
聞嚴垣叔入朝再用前韻
凄凉風雨日強把甕頭春獨守空虛室那逢耗磨
辰(見荊楚歲時記正月十三日爲耗磨辰)詩家青眼舊世路白頭新
每誦梅花句一心思故人(嚴公有詩云過却海棠渾未醒夢中猶自詠梅)
(花膾炙人口)
我本江湖客歸來二月春居多閉門日未卜賞花
辰繞樹鵲聲喜隔簾鶯語新可憐垂白叟却羡踏
青人
吾族兩派而下吾之一派衰落殆盡諸孫一
兩人而巳其勢不絶如綫彼之一派富盛一
日出門有感
門外長河水有時鳴不平河邊古樟樹亦各有枯
榮人事關時數春風莫世情賢哉滄海月夜夜一
般明
王深道奏名而歸
忠言犯時忌决不中高科一日成名了諸公属望
多還家寧久住經世欲如何西澗一泓水行通滄
海波
朱仲寔少府到官無幾日即入僉幕官滿送
行二首
才智人難及上官能用賢梅仙無一事蓮幕坐三
年政譽傾千里歸途仰二天辟書聞早上松菊莫
留連
孝友平生事守廉天下難居官一日俸闔室幾人
餐病骨何妨瘦吟肩不肯寒功名未須問且奉版
輿安
次韻盱江李君昉見寄二首時李在包守郡
齋
久作丹丘客疑君去復來高吟闖風雅妙句斵瓊
瑰道誼心千古文章水一杯荷花時話别别後又
梅開
共醉荆溪酒不論杯淺深定交從此日識面早知
心久缺寒温問忽聞長短吟玉霄亭下路幾夜夢
相尋
感寓三首
古今通一理趨鄉自多門賢士玉成美貪夫金注
昏誰知身是患人以道爲尊前軰死姓名千
載存
誼利不同道盛衰何用疑布衣甘寂寞紈袴自矝
持勿謂人爲巧待觀天定時銅山或(一作幾)餓死富貴
五羊皮
自覺心無愧何須座右銘人將金作塢吾以石爲
屏年老醫難療天寒酒易醒菊花香到死不肯就
飄零
新歲書懷四首
衰年百病身淳祐五年春塵世自多事風光又一
新鄉人方拜相野客自垂綸說與烟波侣海濱非
渭濱
七十九歲叟時吟感寓詩年高胡不死身徤欲何
爲細柳綠垂地小桃紅滿枝春風不到處枯蔓掛
疎籬
老病從人笑兒童識我誰窮愁無地着心事有天
知鵲噪緣何喜蛙鳴豈爲私如何得懷抱長似醉
眠時
正月復二月百年如一年世間人易老天下事難
全生計麥十斛傳家詩幾篇眼前雖不足心地自
超然(一作村翁不識字白屋貯青錢)
小園
小園春欲半老子作兒嬉政喜花開蚤還愁客到
遅詩當得意處酒到半酣時蜂蝶來無數無知却
有知
爲石雲悼鶴
瘞鶴有故事花邊結小塋不登千歲夀無復九皐
鳴問汝緣何死主翁無限情最令人憶處側耳聽
松聲
挽立齋杜丞相
邪正不兩立國家當再興有時須有命稱德不稱
能方喜千年遇如何一旦薨世間無哭處吾欲哭
昭陵
蕭飛卿將使赴湖北戎幕詩送其行兼簡秋
&KR0676;賈總侍二首
文章蕭穎士一劒去從軍遠望西關路愁看兩浦
雲九霄騰意氣萬里取功勲馬上一杯酒湏斟滿
十分
鄂渚三千里遥遥望使星江湖今寂寞桃李半凋
零世有一秋&KR0676;時無兩石屏平生不相遇老眼向
誰青
晚望懷長沙故人
却扇清風起樓頭坐晚凉青山連遠水綠樹帶斜
陽客路傷離别人情果在亡定應今夜夢随月到
瀟湘
寄虚齋趙侍郎
老眼開還闔愁懷醉不醒乾坤多變故人物曉天
星藥石匡時切蓍龜見事靈得公十數軰亦足壮
朝廷
災異天垂戒安危事可知試將黃雨證請問白雲
司對客論孤憤傷時賦五噫醉中忘萬慮安得酒
如池
斗山子王深父作石屏記爲老夫書其文甚
佳采記中語作五詩致謝
細讀石屏記臨風覺厚顏如何一片石欲比衆名
山浪迹江湖上歸身巖&KR0676;間漁樵争半席人笑老
癡頑
細讀石屏記誠然愧我心蘭蓀借芳馥金石假聲
音俗子方騰謗朋儔合獻箴分爲無用物白髮委
山林
細讀石屏記尋幽到水涯老人相問荅属意在岩
花江海浮天闊山林去國賖草茅最深處認作野
人家
細讀石屏記堪嗟老病身誰知饑欲死曷取夀長
貧雪片豐年瑞梅花臘月春今朝一杯酒誰道是
生辰
細讀石屏記多君才思清南山數峯碧北斗七星
明風土鍾竒秀文章到老成待看黃鵠舉唾手取
功名
寄建康留守制使趙用父都丞侍郎
蠻貊聞名姓當今有此人片心天共廣一笑物爲
春花滿金陵路風清玉塞塵九重方簡注四海望
經綸
燕許文章筆片言輕萬金先人十詩序孝子一生
心入手方爲寶三年等到今九泉應有望取璧照
山林
姪孫亦龍作亭于小山之上■余以野亭名
之得詩五首
平地變丘&KR0676;安排若自然爲山移白石鑿沼貯清
泉栗里有松竹蘭亭無管絃軒裳非我事在野不
妨賢
蔡外有餘地登臨作此亭心如喬木古眼共遠山
清社酒誰同醉村歌自可聽有時來夜坐收拾讀
書螢
詩禮家聲重田園活計饒自甘爲野客不碩仕王
朝時爲花開眼誰因米折腰此心安出處何日不
逍遥
勿謂此亭水巋然氣不群静中觀變化閑處立功
勲水細通巖竇亭高壓海雲隱居行素志不負聖
明君
田間四五月此景看來稀翼翼青苗上雙雙白鳥
飛茅茨林下住蓑笠雨中歸拍岸瓜藤水不須憂
歲饑
寄鎮江王子文總卿
一代文章手官如水樣清三軍皆飽德諸將共談
兵鐡甕横天立金山壓浪平北人向南望月
分明
又送行二首
荏苒歲云暮雪霜天正寒取程毋太急御下放教
寬朝夕去家遠關山行路難邊頭辦功業恐不在
儒冠
荆門在何許鄂渚小躊躇宿處好看劔客中宜讀
書交遊天作合江漢景何如窗戶半天上南樓好
寓居
送包使君入朝除左曹郎二首
宏齋儒者政賞罰自宜民世欲無公論天知有正
人側身觀宇宙平步履星辰試把安危事從頭問
化鈞
金門行入奏何以告君王請下求賢詔兼陳活國
方觧紛救弊細思量若見高常簿言予病
在床
送季明府赴太平倅
黃巖號難治能者治何難桃李民心悅風霜吏膽
寒公行無不可私請莫相干三尺兒童軰皆知好
長官
人說陳胡蔡合君爲四賢一廉官似水三載吏無
權政自詩書出民從教化遷神明判事筆一出萬
人傳
庭闈定省外都是坐&KR0550;時盡日身無倦對天心不
欺縣花潘岳賦池草惠連詩磨取九峯石刊成德
政碑
通守太平州金陵在上頭風寒當一面江千
艘此日要人物九天寬顧憂詩書用處别澼絖換
封侯
得古梅兩枝(一作霅川劉■家古梅)
老幹百年久從教花事遅(一作有此老梅樹君從何處移)似栝元
不死因病反成竒玉破(一作雪點)稀疎蕊苔封古怪枝
誰能知我意相對歲寒時(一作連朝看不足政要看花遅)
貧作負恩人爲何宏甫作
九陌塵中事三生石上身狂爲好詩客貧作負恩
人十載江村别扁舟塗水濱音書久不至得夢往
來頻
題徐子英小園
奉親營小圃僻在水之湄霜露蔡公賦假山慈竹
詩人皆稱夀母我獨喜佳兒八行家風在三遷憶
舊時
登祝融
秋風吹拄杖直到祝融顛目擊三千界肩摩尺五
天扶桑晹谷畔青草洞庭邊雲氣無遮障分明在
眼前
長沙有感
自飲長沙酒春風幾醉醒江波随意綠山色爲誰
青鳥好因人好龜靈不已靈江離與杜若何幸入
騷經
山中少憩
地僻人稀到山寒水欲冰聞鐘知有寺見犬不逢
僧断壠森(一作生)喬木頽&KR0585;掛古藤斜陽照孤影詩骨
瘦崚嶒
真州上官漕勸農
小隊出行春旌旗帶野雲草成平寇檄翻作勸農
文幕府多竒士詩書策異勲請將邊上事一一奏
明君
豫章東湖避暑
行坐自徜徉吟聲遶屋梁暁烟滋柳色晨露發荷
香以我一心静參他六月凉淵明知此意高卧到
羲皇
徧訪諸亭舘蒼苔掩舊蹤十年如昨日萬象又秋
客閱世存喬木㳂堤倚瘦笻何人殺風景斫盡木
芙蓉
見江東繡衣袁廣微
宇宙歸微數安危委大臣金門一回首玉節久臨
民雅志思行古清風不受塵潔齋家學舊用處日
如新
洪子中大卿同登遠碧樓歸來有詩
角巾華屋下丘&KR0676;在其旁寄興青山遠憂時白髮
長無心當世用䄂手看人忙善自爲身計須傳活
國方
濠州春日呈趙教授(體國)
柳似眠初起梅雖老可觀冰開春水活風暖雪泥
乾得酒忘爲客談詩不論官無人知此意一笑對
黃冠
訪古田劉無競(潜夫宰建陽有聲人言自有建陽無此宰)
前說建陽宰古田今似之難兄與難弟能政更能
詩文字定交久江湖識面遅人傳花萼集俱■水
心知
淮上回九江
江水接淮水扁舟去復回客程官路柳心事故園
梅活計魚千里空言水一杯石屏有茅屋朝夕望
歸來
送陳幼度運幹
臺幕三年最雲霄萬里程西山餞行色南浦棹新
晴骨秀荆山璞胸涵元氣英更携扛鼎筆秪合上
蓬瀛
君是青雲料吾當白髮年駑駘傍騏驥魚鳥各天
淵他日難忘處寒宵不忍眠挑燈雪窗下共讀鴈
奴篇
燕
聞說烏衣國低連海上村春來避霜雪秋去長兒
孫華屋語如訴故巢多不存雙飛惱幽獨紅䄂有
啼㾗
蘄口阻風務官點稅(舊有一相識爲務官)
江漲行無路西風又打頭頗聞商婦怨自作賈胡
愁
石屏詩集卷第四終
