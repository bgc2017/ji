重刊石屏先生詩叙
詩不讀三百篇不足以言詩然多雜
出扵里巷男女歌謠之辭未必皆詩
人作也詩不盡作扵詩人而天下後
世舍三百篇則無以為法者宜必有
其故哉詩一降而為楚為漢再降
而為魏為晉宋下玉陳隋則氣象萎
薾辭語靡麗風雅之變扵是乎極矣
至唐杜子美獨能會衆作以上繼三
百篇之遺意自是以來雖有作者不
能過焉宋三百年以詩名家者豈無
其人然果有能入少陵之室者乎當
宋季世有戴石屏先生者嘅遺音
之不作惡蠅聲之蠱聽乃力學以追
古人而成一家之言先生生于黃巖之
南塘負竒尚氣慷慨不羈南遊甌閩
北窺吳越上會稽絶重江浮彭蠡汎
洞庭望匡廬五老九疑諸峯然後放
于准泗以歸老于委羽之下顧其遊歴
既廣聞見益多而其為學益高深而
奥密故其為詩如逝波之魚走壙之獸
搏風之鵬其機括妙運殆不可以言喻者
矣然其大要悉本扵杜而未嘗有一辭蹈
襲之者嗚呼此其所以為善學者乎玉
扵音韻格律之升降則與時為盛衰
有非人力所能為者矣今其詩傳世巳
久而又有八君子為之論著予生也晚
扵先生復何言哉先生之諸絲文瑰知
所好尚校舊本以圖新刻益廣其傳
垂之永久可謂能世其家者予過天
台文瑰間以序来謁遂不敢以後學辭
而書之首簡先生諱復古字式之石屏
其自號云
至正戊戌孟冬既望宣城貢師泰序
重刊石屏詩集序
宋之南渡吾台文獻實稱東南上郡
而詩人亦多有聲江湖間若石屏先
生戴公式之其一也然當其時台之
人以科第發身致顯融者何限而石
屏獨工扵詩以窮豈詩固能窮人哉
盖天之扵富貴往往在所不惜而扵
斯文之權恒若有所靳而不易以予
人何也斯文天地英精之氣必間世
而後得富貴倘來之物趙孟之所能
賤者也故一代之興起而爲將相者
比肩接踵而文章之士或不能以一
二數幸而得之必困折其身拂欝其
志俾之窮極而後巳若漢之蘇李唐
之李杜宋之蘇黃其扵詩也皆出扵
顛沛放逐之餘而後得以享大名扵
後世夫豈易而予之哉雖然其視富
貴之極而冺冺無聞者則不啻霄壌
矣是以古之君子寧爲麟踣無爲鴟
鳴寧爲玉碎無爲瓦全實亦有見乎
天之意其所重者固在此而不在彼
也扵乎亦豈獨石屏一詩人然哉三
代以降以道致窮雖上聖大賢如孔
孟者亦所不免則夫石屏之以詩窮
亦何足怪哉石屏之詩當宋紹定中
樓攻媿鑰吳荆溪子良諸公嘗序之
以行扵世矣弘治初其裔絲廣東參
政豪將重刊之未就而卒今廬之六
安學正鏞參政從父也將畢參政之
志而未能以告于其守貳宋君克明
馬君汝礪二君素重斯文而樂于義
舉者乃不閱月而功以告成焉扵乎
石屏之沒幾三百年而詩又大行于
世石屏扵是乎不窮矣彼之營營以
富貴爲逹者誠惡足以知之
弘治十年丁巳夏四月十有九日
賜進士朝列大夫南京國子祭酒前
翰林侍講兼脩
國史
經筵官致仕邑人謝鐸序
石屏詩序
戴石屏之詩有樓攻媿先生之序文諸名公
鉅賢之品題不患不傳遠也趙懶菴爲選其
尤者別爲小集乃命㒒爲此序無乃以非人
爲贅耶懶菴於詩少許可韋陶之外雖輞川
柳州集猶有所擇今於石屏詩取至百三十
首非其機有契合者乎夫詩之傳非以能多
也以能精也精者不可多唐詩數百家精者
纔十數人就十數人中選其精者纔數十篇
而巳惟少陵謫仙能多而能精故爲唐詩人
巨擘也盖藝之難精者文也文之難精者詩
也運竒於斧鑿者少從容之態受成於材具
者希汲取之功豪逸者欠雋永慘淡者乏膾
炙取妍耳目者興未必高遠寄吟性情者詞
多至流宕凡是者皆詩之瑜而瑕者也石屏
之詩平而尚理工不求異雕鎪而氣全英拔
而味遠玩之流麗而情不肆即之冲淡而語
多警懶菴之選其旨深矣雖然石屏自謂幼
■孤失學胸中無千百字書強課吟筆如爲
商賈者乏資本終不能致竒貨也又言作詩
不可計遅速每一得句或經年而成篇㒒曩
在贑見懶菴論作詩亦然二公契合之機
豈不乎石屏其所居山也即之爲號其
名復古字式之天台人其姓字不待人拈出
也紹定二年三月浚儀趙汝騰序
石屏詩後集序
石屏戴式之以詩鳴海内餘四十年所蒐獵
點勘自周漢至今大編短什詭刻秘文遺事
廋說凡可資以爲詩者何啻數百千家所游
歷登覧東吳浙西襄漢北淮南越凡喬嶽巨
浸靈洞珍苑空迥絶特之觀荒怪古僻之蹤
可以拓詩之景助詩之竒者周遭何啻數千
萬里所酧唱諗訂或道義之師或文詞之宗
或勲庸之傑或表著郡邑之英或山林井巷
之秀或耕釣酒俠之遺凡以詩爲師友者何
啻數十百人是故其詩清苦而不困於瘦豊
融而不豢於俗豪徤而不役於麄閎放而不
流於澷古澹而不死於枯工巧而不露於斵
聞而争傳讀而亟賞者何啻數百千篇盖嘗
論詩之意義貴雅正氣象貴和平標韻貴高
逸趣味貴深遠才力貴雄渾音節貴婉暢若
石屏者庶乎兼之矣豈非其搜攬於古今者
博耶豈非其陶寫於山水者竒耶豈非其磨
礲於師友者熟耶雖然此舊日石屏也今則
不類行年七十七矣焚香觀化付断簡於埃
塵隱几閉關等一樓於宇宙離群絶侣對獨
影爲賓朋而時發於詩矌逹而益工不勞思
而彌中的然則詩固自性情發石屏所造詣
有在言語之外者非世俗所能測也淳祐三
年六月日荆溪吳子良序
唐人以詩名家者衆近時文士多而詩人少
文猶可以發身詩雖甚工反成屠龍之技苟
非深得其趣誰能好之黃岩戴君敏才獨能
以詩自適號東皐子不肯作舉子業終窮而
不悔且死一子方襁褓中語親友曰吾之病
革矣而子甚幼詩遂無傳乎爲之太息語不
及他與世異好乃如此子既長名曰復古字
式之或告以遺言收拾殘編僅存一二深切
痛之遂篤意古律雪巢林監廟景思竹隱徐
直院淵子皆丹丘名士俱從之遊講明句法
又登三山陸放翁之門而詩益進一日携大
編訪予且言吾以此傳父業然亦以此而窮
求一語以書其志余答之曰夫詩能窮人或
謂惟窮然後工笠澤之論李長吉玉谿
甚悲也子惟能固窮則詩愈昌矣余之言固
何足爲軒輊邪嘗聞戴安道善琴二子勃顒
並受琴於父父沒所傳之聲不忍復奏乃各
造新弄廣陵止息之流皆與世異其孝固可
稱然似稍過果爾則琴亦當廢矣式之豈其
苗裔邪而能以詩承先志殆異於此東皐子
其不死矣嘉定三年歲未盡三日四明樓鑰
書于攻媿齋
石屏以詩鳴東南半天下其格律風韻之高
處見諸當世名公之所品題者不可以有加
矣况予他日未嘗學詩又安能措一詞第嘗
私竊評之古詩主乎理而石屏自理中得古
詩尚乎志而石屏自志中來古詩貴乎真而
石屏自真中發此三者皆其源流之深遠有
非他人之所及者理備於經經明則理明嘗
聞有語石屏以本朝詩不及唐者石屏謂不
然本朝詩出於經此人所未識而石屏獨心
知之故其爲詩正大醇雅多與理契志之所
至詩亦至焉石屏痛念其先君子平生不肯
作舉子業而顓以詩自適臨終以子在襁褓
而慮詩或遂無傳石屏長而有聞深切疚心
求以傳父業顯父名是其志也實継父志也
故其爲詩感慨激發多與志應陶靖節言此
中有真意欲辨已忘言故讀書不求甚觧黃
太史稱杜詩無一字無來處然杜無意用事
真意至而事自至耳黃有意用事未免少與
杜異不知四詩三百篇用何古人事若語哉
石屏自謂少孤失學胸中無千百字書予謂
其非無書也殆不滯於書與不多用故事耳
有靖節之意焉果無古書則有真詩故其爲
詩自胸中流出多與真會三者備矣其源流
不其深遠矣乎故詩有近體有古體以他人
則近易工而不及古在石屏則古尤工而過
於近以此視彼其有效晚唐體如刻楮剪繒
粧點粘綴僅得一葉一花之近似而自耀以
爲竒者予懼其猶黃鍾之於瓦釡也此予所
私竊自評者亦未始爲石屏道今敢以是質
之請石屏自剖决予也奚敢妄爲若是决淳祐
壬寅孟夏四日盱江包恢書于赤城皇華舘
恢以卧疾未能自書不免令朋友代札
伏乞尊照恢皇恐申禀
戴石屏詩備衆體採本朝前軰理致而守唐
人格律其用工深矣是豈一旦崛起而能哉
集首東皐子二詩雖斑駁不完而思致風骨
槩可想見此其源流也少陵之詩是固天授
神助而發源實自於審言審言之詩至少陵
而工石屏本之東皐又祖少陵雖欲不傳不
得而不傳少陵所謂詩是吾家事人傳世上
名者是也石屏與遊皆當世鴻儒鉅公精筆
妙墨極力模寫曾不盡其妙又假㒒軰以爲
置郵何邪若㒒軰正有託於石屏者也端平
甲午十月既望東平趙以夫書
式之與蹈中弟齊年而又俱喜爲詩式之謂
蹈中有高鍳盡出其平生所作使之擇焉得
百餘首此編是也余讀之竟見式之才果清
放弟識亦甚精到皆非朽拙所能逮者然式
之老益窮奔走衣食四方猶未得歸休于家
而蹈中則下世踰年矣自古文士往往困躓
其稍幸稱遂者天輙不假之年盖存殁俱可
哀也余暇復論詩哉姑命錄蔵而歸其本式
之且題其後以致余歎惜云甲申歲夏浚儀
趙汝談
戴君詩句高處不减孟浩然予叨金鑾夜直
顧不能邀入殿廬中使一見天子予之媿多
矣嘉定甲戌月日建安真德秀書
近世以詩鳴者多學晚唐致思婉巧起人耳
目然終乏實用所謂言之者無罪聞之者足
以戒要不專在風雲月露間也式之獨知之
長篇短章隱然有江湖廊廟之憂雖詆時忌
忤逹官弗頋也猶每以不讀書爲恨予曰平
生不識字把筆學吟詩非韋蘇州之言乎蘇
州興寄冲逸遠追陶謝頋不識字邪蘇州且
不識字式之亦何必讀書哉端平甲午良月
初吉潜齋王埜子文
作詩難選詩尤難多愛則泛遇遴則遺逸懶
菴爲石屏戴式之摘取百餘篇兼備衆體精
矣章泉所拈出則其尤精而汰者也然染指
知黿美窺管識豹斑愛式之詩者讀此足矣
式之方盡屏世學坐進此道發其英華見於
章什必當方駕李杜罙入陶柳得天之趣侔
神之工回視舊編遂成組繡余未老尚及見
之壽峯倪祖義書于西江談笑堂
學詩者莫不以杜爲師然能如師者鮮矣句
或有似之而篇之全似者絶難得陳後山寄
外舅郭大夫巴蜀通歸使妻孥且定居深知
報消息不忍問何如身徤何妨遠情親未肯
疎功名欺老病淚盡數行書此陳之全篇似
杜者也戴式之亦有思家用陳韻云湖海三
年客妻孥四壁居飢寒應不免疾病又何如
日夜思歸切平生作計疎愁來仍酒醒不忍
讀家書此式之全篇似陳者也蹈中所選乃
■不在數何耶趙蕃
詩盛於唐極盛於開元天寶間昭僖以後則
氣索矣世變使然可與識者道也式之詩天
然不費斧鑿處大似高三十五革使生遇少
陵亦將有隹句法如何之問晩唐諸子當讓
一頭紹定六年三月廿四日剡姚鏞
石屏南歸過㒒於渝江尉舍出示雪蓬姚公
所選四藁下卷㒒永歌不足併入梓㠯全其
璧端平丙中九月十日月洲李賈友山敬識
乾道間東皐子以詩鳴式之幼孤壮乃能承
其家余頃于都中嘗見江西胡都司楊監丞
皆甚稱其詩盖二公導誠齋宗派不輕許與
别去踰三年矣一日忽見過於武川村舍袖
出近作一編欵論終日余爲之廢睡挑燈熟
讀仍爲摘句猶未能盡大抵唐律尤工務新
竒而就帖妥道路江湖間尤多語意之合讀
之使人不厭余益老矣不復能進矣倘未委
土壤尚及見君凌厲斯世捫參歷井横翔而
傑出也東坡云詩非甚習不能工余謂如登
羊腸之坂中間無地駐足不進即退雖有過
人之才可不勉哉嘉定七年正月甲戌栗齋
鞏豐
陶元亮責子不好紙筆杜子美喜其子新知
句律詩人眷眷於傳業如此式之再世昌其
詩東皐子可無憾矣甲戌冬孟眉山楊汝明
書于道山堂
式之以詩鳴江湖間垂五十年多識前軰晚
乃與余爲忘年友余既流放式之由閩嶠度
梅嶺涉西江吊余於衡嶽之陽此意古矣觀
近作一編其於朋友故舊之情每惓惓不能
忘至於傷時憂國耿耿寸心甚矣其似少陵
也忠義根於天資學問培於諸老故其發見
非直爲言句而巳式之復俾銓次不敢辭得
六十篇爲第四藁下且效李友山摘竒左
方端平三年歲在丙申五月丁卯剡人姚鏞
戴式之嘗見夕照映山峯巒重疊得句云夕
陽山外山自以爲竒欲以塵世夢中夢對之
而不愜意後行村中春雨方霽行潦縱横得
春水渡傍渡之句以對上下始相稱然須實
歴此境方見其竒妙(歸田詩話)
復古之作如曲沼方塘鵁鶄鸂鶒徊翔出沒
亦足賞者(松石軒詩評)
題式之詩卷後南豐曾極景建
鸞江江上路尚記昔年遊久客誰青眼苦吟
君白頭塵沙投馬箠風雪弊貂裘百首詩精
㨂親逢趙倚樓
月洲李賈友山
矯首天地間凄其望終古前軰久零落斯文
日榛莽戴君天台秀忽向南方來老氣横九
州胸次何崔嵬藻■晚更竒崩騰豁高趣疑
是赤城霞飄颻堕章句白首一孤劍誰人薦
子虚有時杯酒間高論傾淮湖既有四海名
何慚萬鍾樂君看榮與賤千載俱冥漠
豫章李義山
老氣稜稜未昜攀誼襟凛凛可廉頑瘦笻只
在江湖上詩卷旁行天地間社雨風花春正
好酒壚山屐夢相關䕫州巳後花繩削今度
編成不要刪
方里趙希邁
曩從懶庵遊輙道手擇戴式之詩百篇
懶庵仙去今四年式之忽持所擇詩來
過時余卧疾展轉甦醒果知懶菴筆削
不輕而式之負名不虚也因賦鄙語一
章以贈
怕得公卿知姓名扁舟棹月過湖城卧聽蘆
葉頭添白吟到梅花語更清抛却石田甘遠
客愛看山色每分程如何亦肯敲寒屋松火
煎茶共短檠
同邑無逸林璧
少年曾讀石屏詩老去江湖幸見之百倍尋
常真足惜十存八九實堪悲蛙鳴蟬噪人争
羡天巧神功彼自知我欲流傳天下去爲求
完本𥙷亡誰
懶庵趙蹈中寺丞作湘漕時爲㒒選此詩凡
一百三十首觀者疑焉謂懶庵古詩得曹謝
韋陶之體律則步驟杜工部其議論高絶一
世極靳於許可今所取此編何其泛也復古
議論斯語使有五字可存如崔信明楓落吳
江冷一句十字可存如杜荀鶴風暖鳥聲碎
日高花影重一聮足矣果何以多爲嘉定癸
未二月朔日復古書
復古以朋友縱臾收拾散藁得四百餘篇三
山趙茂實金華王元敬爲刪去其半各以入
其意者分爲兩帙江東繡衣袁蒙齋又就其
中摘取百首俾附于石屏小集之後明珠純
玉萬口稱好無可㨂擇是爲至寶凡物之可
上可下随人好惡而爲之去取者断非竒貨
紹定壬辰仲夏復古自書
東皐子詩
黃巖戴敏敏才
小園
小園無事日徘徊頻報家人送酒來惜樹不
磨修月斧愛花湏築避風臺引些渠水添池
滿移箇柴門傍竹開多謝有情雙白鷺暫時
飛去又飛回
屏上晚眺
不能騎馬趁朝班自跨黃牛扣竹關無德可
稱徒富貴有錢難買是清閑人行躑躅紅邊
路日落秭歸啼處山遥望蓬萊在何許扶桑
東畔白雲間
約黃董二親與桂堂諸姪避暑
世間無處避炎蒸欲呌西風呌不譍恨乏白
檀除熱惱心思赤脚踏層冰醉游河朔誰同
往表借明光愧不能聞有山林最深處清凉
境界着高僧
樓上
終朝役役晚來閑識破浮生一夢間挈榼去
沽深巷酒倚樓貪看夕陽山月臨江舘人横
笛風摺蘆花鴈度關堪羡漁翁無檢束扁舟
占断白雲灣
西溪陳居士家
來訪西岩老家居水竹村紫麟遊鏡曲黃犢
卧雲根自惜好賓客相傳到子孫不行亭下
路護筍别開門
後浦園廬
卜築成佳致幽棲樂聖時何如謝公墅略似
習家池地暖梅開早天寒酒熟遅催租人去
後續得夜來詩
鄭公家
門墻多古意耕釣作生涯菽米散魚子蓮根
拔虎牙弄孫時擲果留客旋煎茶頗動詩人
興滿園蕎麥花
海上
萬頃鯨波朝日赤滄洲四望無窮極海山何
處是蓬萊遍問漁翁都不識
觀梅
三杯煖寒酒一榻竹亭前爲愛梅花月終宵
不肯眠
趙十朋夫人挽章
縫掖先生遊汗漫夫人高節獨青青臨行抖
擻空書笥分付諸郎各一經
此詩有五絶吟藁零落十朋先生黃岩
前軰行誼甚高嘗有詩云數枚豚犬粗
知書二頃良田樂有餘杜酒三杯棋一
局客來渾不問親疎梅溪先生尊敬之
有杜酒三杯棋一局王十朋如趙十朋
之句
右先人十詩先人諱敏字敏才號東皐子
平生酷好吟身後遺藁不存徐直院淵子
竹隱先生常誦其小園一篇及日落秭歸
啼處山一聮續加搜訪共得此十篇復古
孤幼無知使先人篇章零落名亦不顯不
孝之罪不可贖也謹錄於石屏詩藁之前
庶幾使人獲見一斑復古忍泣敬書
石屏戴叟以詩行四方名人鉅公皆樂與之
遊者有忠益而無謟求有謙和而無誕傲所
至怡怡如也歲紹定之已丑叟來閩中携其
先人遺藁僅一篇一聮耳俾予題其後予已
竊敬其事後十三年叟以書來則又得十餘
首與叟近詩合爲卷矣嗟乎叟於其先人之
片言隻字訪求甚苦老而益切惟恐失墜其
心將見之何哉唐杜氏世爲詩至子美一飯
不忘君可謂忠矣若叟之一語不敢忘其父
可謂孝矣是皆出於天性且不負其所學予
故表之以爲知本者勸讀其詩者當有取於
斯淳祐四年甲辰歲九月癸卯永嘉陳昉書
于都官郎舍
物以忘爲適腰適於帶足適於屨忘故也東
皐子一生嗜詩工造妙境而吟藁不存膾炙
而傳者僅十首是真能忘於詩而適其所適
者也則其人之蕭散洒落可想像見豈比夫
世之刻削嚼嚙於一聮半句間沾沾自喜期
以衒能誇富者哉石屏以篇章零落不顯爲
恨人子之情然耳似非東皐子志也淳祐甲
辰中夏望日東平趙以夫䟦
詩和則歡適雄則偉麗新則清拔遠則閒暇
東皐子詩云小園無事日徘徊頻報家人送
酒來歡適也惜樹不磨修月斧愛花湏築避
風臺偉麗也引些渠水添池滿移箇柴門傍
竹開清拔也多謝有情雙白鷺暫時飛去又
飛回閒暇也備是四體一篇足矣况鶴鳴子
和清唳方徹九皐邪寶慶丁亥長至前二日
吳興倪祖義書
石屏詩集目錄
天台戴復古式之詩
浚儀趙汝鐺蹈中
剡中姚鏞希聲
四明袁甫廣微
小山蕭泰來學易
昭武李賈友山選
陽城宋鑑克明重刊
西充馬金汝礪重編
近古體九十■首
五言律四百十■首
七言律二百十■首
絶句一百三十■首
詞二十五首共八百九十■首
卷第一
近古體
求先人墨迹夢中亦役役
飲馬長城窟白苧歌
羅敷詞題陳毅甫家壁
荅婦詞都中書懷呈滕秘監
湖北上吳勝之運使桐廬舟中
所舘小樓見山客行河水東
和山谷古風見朝士題棠和尚送青軒
大熱五首園亭即事十首
題鄭玉軒詩卷滸以秋蘭一盆爲供
和高常簿暮春和鄭提舉見寄
送吳伯成歸建昌(二首)謝包宏父三首
題蘇野塘畫烏塩角行
靈壁石歌爲方岩作章泉二老歌
京口喜雨樓落成和婦荅夫二首
栗齋以元結文集爲韻杜甫祠
阿竒晬日琵琶行
畫水呈王使君南嶽
送來賓宰題四祖山榮老月窟
出閩賦雲山燕居
玉華洞祝二嚴
管仲登飲萬貢堂急口令寄朝士
鳳鳴有吉凶婕妤詞
江南新體感寓四首
寄章泉趙昌父頻酌淮河水
元宵雨小孤山阻風寄西山
松江舟中四首趙郎中示四老飲圖
宋正甫湖山清隱會稽山中
高九萬示落星長句李伯時村田樂圖
見真舍人奏䟽有感春郊牧養圖二首
鄂州南樓題飛龍飲秣圖
儒衣陳贈畫黃州棲霞樓即景
題上虞縣信芳堂䟦衡山何道士詩
徐通判晚歲得子寄報恩長老
織婦歎刈麥行
鄂渚送别詰燕
寄趙鼎臣畫龍
漁父詞二首
卷第二
五言律
秋懷晚春次韻
元日二首呈劉叔冶宿農家
湘中水陸寺
題分宜縣呈石子和清明感傷
都中書懷二首歲暮呈真翰林
游天竺盧申之正字小酌
鳳凰臺山中即事二首
題徐京伯北征詩卷江上
春盡日賢女祠
寄鞏仲至次韻史景望雪夜
春日懷家寄沈莊可
山行題南康縣劉清老園
淮上春日麻城道中
望花山張老家春日
聞李全至建康江漲
上喬右司贈郭道人
送趙蹈中移憲江東立春後二首
寄韓仲止題張簽判園林
哭趙紫芝何宏甫載酒過清江
新歲呈王監簿訪楊伯子監丞
慧力寺避暑秋夜旅中
舟行往吊故人擬峴臺
無策題萍山何叔萬雲山
訪許介之途中即景建昌道上
訪嚴坦叔杜仲高下儀真
見趙知道運使趙叔垕山堂安下
黃道士出爻陳伯可山亭
趙昌甫遷居章泉題永州思范堂
舟中病起登覧合江亭分韻
見湖南憲陳益甫南臺寺長老
真西山帥長沙檮雨游大自在亭
客中寄家書舟中夜坐
淮東趙漕宴客沈莊可號菊花山人
别章泉定庵二老人雪中簡叚知縣
烹犢延客萍鄉縣圃
書事同趙鼎臣游清虚庵
同曾景建金陵登覧遇淮人問蘄黃之變
寄姚楚州許介之約過清溪
送張子孟南豐縣南臺
長沙道上萍鄉客舍
無爲軍遇趙尉譚俊明雪中見訪
新喻縣蘇晉叔相會訪陳與機縣尉三首
訪曾魯叔僧設小供觀静江山水二首
題㟳篁隱居圖過三衢訪鄭監丞
題趙庶可山臺叔宏伯厚載酒送别
贈張季冶姪淑遠遊不得書
寄梅屋趙季防雨後有感
歸來二首歸後問訊敷文四首
夢中得一聮足成酬姪仲晦
一笑寄趙茂實大著
送彭司戶之官三山送姪孫汝白往東嘉
寄南昌故人送趙安仁之官上虞
秋日訪豈潜見鶴換翎
倚樓戊戌冬
題豈潜家平遠圖夏日續題
寄故人兼簡王帥舟中
送夏肯甫入京辛丑歲暮
小畦有感
次韻叔強見寄二首一冬無雨雪有雷
卷第三
歲旦族黨會拜寄節齋陳寺丞
姪孫子淵新居落成子淵送牡丹
寄山臺趙庶可晚春
賀姪孫景文得男屏上懷伯高兄弟
巳亥旱庚子麥熟六首歲不聊生
庚子荐饑六首歲旦謝送酒
東池隱居小集次韻君玉春日
寄韓右司趙寺簿(三首)月夜懷董叔宏
題林逢吉軒壁題姪孫子直西閣
與諸姪登白峯觀羅漢寺省王總幹墓
觧后樂清姜主簿鴈山總題二首
會心大龍湫
靈峯靈巖净明
題胡立方思齋張子明索賦永齋詩
謝項子宜帥幹遣饋題昺姪東埜農歌
覧鏡有感歲暮書懷三首
壬寅除夜癸卯歲旦
新年晴色可喜讀三學上書論事(二首)
守江送王仲彛宰瀏陽二首
送黎明府二首訪西山王深道二首
讀王子文詩文有感挽丁竹坡
廣東漕李實夫四首求安
秋日早行何季皐司理
石洲遇陳季申話舊廣州所見
書事别李司直蕭小山
峽山二首舟行和許季如詩
重陽舟中陳秘書家有感二首
聞時事送簟劉使君
懷江村何宏甫投江西曾憲二首
臨江小泊寄鄭潤甫提幹
趙丞話舊謝蕭和伯見訪
廬陵城外董侍郎蒙泉書院
叔震書堂别董叔宏兄弟
聞邊事宜春東湖呈趙使君
次韻叔宏山中有感訪蒼山曾子實
事機所聞
盗賊梗道二首張端義謪曲江二首
聞杜儀甫出臺朱行甫方巨山相訪
行甫送别烹鹿薦酒題宋安撫月中香
訪方子萬使君諸詩人會吳門
别邵武諸故人老儒爲貴人燒丹而走
夜坐懷儀卿友山江上
簡曾才叔舟中
題史賢良錦江詩卷賢良和五篇不可及
彭時甫玉峯樓話舊所聞
訪徐益夫綠隂亭九日燕集
題蕭氏園亭三首新朝士多故人
題何宏甫江村
卷第四
夜吟呈趙東巖陳萬卿著本草折衷
九月七日江上阻風和前詩隣舟皆鹽商
有感舂陵山中作
夏日雨後登樓見飛蝶
寄永嘉趙茂實二首題蜀中山水障
次韻萬杉長老借韻書懷
登快閣和韻客中歲晚呈何宏甫
凂樓大卿作字淮岸阻風
李丈觧后游江上園南康縣劉隱居
江皐都下書懷
艤舟登滕王閣湖口
從子淵借茉莉一盆
吳門訪舊哭澗泉韓仲止二首
瑯琊山中廢寺鄂州戎治静憩亭
江上游虎丘留題
光孝長老共談時事杜仲高高九萬相會
衡陽寫懷懷趙德行
上封九日
舂陵道上化成巖
喜聞平峒宼郭伯秀約春游不去
訪陳復齋于私弟泉南
代人送别度淮
厲使君七夕祈雨廬州界上寄豊帥
贈孤峯長老吳子似
世事冬日移舟入峽避風
湖上廬陵城外
讀改元詔口號三首罪言
李深道得蘇養直詩秋興有感
謝王使君送旅費舟中小酌
塗中見人家賣酒長汀寄李使君
光澤溪上約游西墅病不能去
趙敬賢送荔枝回泉南主㒒俱病
寄趙漳州話病王埜使君平宼二首
新年自唱自和三首聞嚴垣叔入朝二首
吾派衰落有感王深道奏名而歸
朱仲寔官滿送行(二首)次李君昉見寄二首
感寓三首新歲書懷四首
小園爲石雲倬鶴
挽丞相杜公送飛卿兼簡秋壑(二首)
晩望懷長沙故人寄虚齋趙侍郎二首
謝深父作石屏記(五首)寄趙用父侍郎二首
亦龍野亭五首寄鎮江王子文總卿
又送行二首送包使君入朝二首
送季明府赴太平(四首)得古梅兩枝
爲何宏甫作題徐子英小園
登祝融長沙有感
山中少憩真州上官漕勸農
豫章東湖避暑二首見江東繡衣袁廣微
洪大卿同登遠碧樓濠州春日呈趙教授
訪古田劉無競淮上回九江
送陳幼度運幹二首燕
蘄口阻風務官點稅
卷第五
郭外翁鄭南夫雲林隱居
夢用父子文叔方相會戲呈趙明府
訪曾雲巢冬煖
許提幹湖上下築見名園荒廢有感
題黃仲文雙清亭孟運管招客話舊
買蠣天竺訪明上座
度夏借東驛安下挽趙縣尉
挽張統制挽趙縣丞
挽項居士二首挽姚祥叔
挽林詠道挽黎顯謨開國三首
悼孫子神童三首孫季蕃葬西湖上
櫻桃題清江臺
夏旱得雨呈王監簿(二首)
懷何宏甫題董侍郎山園
蕭仲有遺經堂讀嚴粲詩
舂陵山中淮上寄趙茂實
金山焦山
梅花赤壁
曾雲巢醉吟
次韻胡公權同子順訪茅庵道人
羅立之酒邊舉數首爲客
彭綉使平叛卒三首會李擇之
道傍舘山中夜歸
題春山李基道小園東軒
宿農家寄耒陽令嚴坦叔
所聞胡倅送羊烹以會客
寄清流王令君生朝對雪
卷第六
七言律
江濱曉步鄂渚烟波亭
寄尋梅元日上樓參政
春日二首呈黃子邁釣臺
寄湖州楊伯子監丞飲中逹觀
梅清凉寺有懷
覺慈寺寄復齋陳寺丞二首
黃州偶成題泉州王梅溪祠堂
無爲山中鄭老家南康縣用東坡韻
李季允侍郎舟中湖南見真帥
潘仁叔再約觀梅廬山四首
豫章東湖感舊僮約
同鄭子野訪王隱居夜宿田家
送蒙齋游天台二首豫章巨浸呈陳提幹
訪趙東野題方孚若淮南小山
漪嵐堂呈趙明府春風亭分韻得塵字
送滕審言歸長沙張仁仲冰壷亭燕客
别後舟中用前韻海月星天之觀
回杜子野贈詩久雨得晴呈楊監丞
提刑彭仲節平叛卒中秋李漕冰壷燕集
李計使領客菊坡崔參政平叛卒
題處士黃公山居題何季湧江亭
别鍾子洪再賦惜别呈運使
蕭學易何季皐作别靈洲
和送别韻王使君領客湛泉
題鄒震甫江山偉觀曾幼卿同游鳳山二首
撫州謝樓宗丞見訪平江呈吳毅夫侍郎
見趙南仲侍郎鎮江别總領吳道夫
董侍郎山園燕樓宗丞聶侍郎飲中示書畫
思歸送趙提舉入朝
長沙呈趙運使山中見梅寄曾無疑
余惠叔訪舊張丈相訪舞劒
朱淵出示廷對策裘司直見訪留欵
訪張元德滕審言相遇話舊
孟參明子同遊麻姑山興國軍晚春
朱司戶登滕王閣元宵獻汪守二首
袁州化成巖友松亭代松語
京口别石龜翁祭可讀放翁劔南詩草
古田行覧呈劉無競諸葛丞極貧
萬安江上過昭武訪李友山
李友山諸文留日久飲中
陪徐淵子登白雪樓酬静齋張舍人
客游都下書懷
新安寒食烏聊山登覧
癖習田園吟
九日登裴公亭訪趙升卿
括蒼石門瀑布杜門自遣
登快閣和山谷韻滕王閣次韻劉允叔
竹洲諸姪小集游雲溪二首
和高與權懷姚希聲使君二首
豫章東湖酌别懷徐淵子直院
人日送劉鎮入京
會丁巖仲新樓次韻杜運使見贈
訪漳州趙用父使君見曾提刑兼安撫
思歸二首登黃南恩南樓二首
山行遇秀痴翁石亭野老家
讀王幼學上殿劄子謝史石窗送酒并茶
閱舊稿見喬相詩䟦衡陽度歲
遇張韓伯說邊事有議袁蒙齋者
醉吟慈雲避暑
久客還鄉聞時事
寄趙德行到鄂渚
艤棹清江萬安縣芙蓉峯
汪見可約游青原除夜
黎明府約尋梅宗裔求竹山詩二首
春日風雨中寄吳明輔秘丞二首
靈洲梅花寄廣西漕陳魯叟
王宣子上巳日會客李革夫飲客西湘
李玉澗不赴召寄撫州樓使君
江上京口遇薛野鶴
題邵武熙春臺秋日病餘
次韻王子文小園詠春李華入閩討賊二首
海上魚西寺甘窮
詠梅投所知黃州竹樓呈謝國正
漢陽登覧呈王使君簡陳叔方問病
鍾春伯園林清明前夢得花字
題王制機池岩訪慧林寺僧
陳漕西園賞海棠王和甫卜地葬親
喜梅雨既晴李司直會客
一相識無辜獲罪送黃教授之官章貢
家居復有江湖之興題亡室真像
題趙忠定雪錦樓詩陪厲寺丞賞芍藥
次王應求韻郡圃寒食
杜仲高相遇約李尉題蕭宰堂亭
陪虞使君登岳陽樓贈洞霄道士
閱世二首少筭
南康六老堂韓張亭
處世送别朱兼僉
題王制機新樓呈姚顯叔
題姚顯叔南嶼書院寄朱仲是兼僉
寄宜甫兼簡韓右司閱四家詩卷
謝吳秘丞序石屏集有感
湘中九日櫧洲舟中
曾景建得罪道州聽讀朱行父留度歲
梅花金陵游覧用子明韻
呈趙園令吉州堆勝樓
九高亭小景泉州紫極宫古檜
都中次韻申季山上官節推同到浮光
贑州呈雪蓬姚使君蕭節推衙宇一新
汪教授鳳山酌别李伯高送塩蠘子魚
癸巳端午呈李伯高䟦蘇養直深字韻
續祖妣題句
卷第七
絶句
臘梅二首汀州道上
題周仁甫古香堂(二首)寄興二首
贈秀痴翁二首江村晚眺二首
見山居可喜初夏
桂江隂浮遠堂
淮村兵後盱眙北望
訪友人家即事晚春
揚州端午呈趙帥次韻郭子秀曉行
山村題吳熙仲雲萍錄
湘中遇翁靈舒客中秋晚
都中冬日湖上
冬至釣臺
端午豐提舉送酒同上官節推登增勝樓
次韻梅花酴醿
次韻盧申之野興題謝深道國正山庵
題鄭子夀野趣山中見梅
湘西寺觀瀾軒道鄉臺
定王臺陶侃栢
東池寧鄉道上遇張伯聲
初夏遊張園鄂渚觧䌫
别許季如船過桐江懷郭聖與
篙子請占牌戲成書事
綠隂亭四絶次鄭東子見寄六首
寄後村劉潜夫三首李漕石洲冰壷宴賞
登樓四首寄上趙樞密二首
初夏覓芍藥代簡豈潜
思歸謝趙葦江携吟卷見過
得早梅一枝巾子山翠微閣
贈饒叔虎招山二首
李革夫被召二首清明感傷
次韻李伯高嶽市勝業寺悅亭
訪舊代簡荅夏肯夫
寄劉潜夫周子益年八十赴殿
觀捕黃雀九日
雪中觀梅鄭子夀野趣
東湖看花呈宋原父上清道院呈趙雪蓬
無題到西昌呈愿父諸丈
入閩道中儀卿友山與權酌别
李敷文酌别口占李友山索詩卷
題牛圖别黃希聲
林伯仁話别二絶題陳景明梅廬二首
題蔡中卿青在堂(二首)劉子及贈瑞桂
寄玉溪林逢吉六首重陽
題梅嶺雲封四絶戲題詩藁
論詩十絶
卷第八
詞
錦帳春醉落魄
柳稍青行香子
木蘭花慢鷓鴣天
浣溪沙臨江仙
祝英臺鵲橋仙二首
大江西上曲减字木蘭花三首
清平樂二首醉太平
望江南七首
卷第九
附錄
戴東埜詩
莫悲秋次黃叔粲茶隱
雜言三首遊屏山分得水字
秋過屏山庵二首(一)夏肯甫曉山亭
侍屏翁遊晉原集句戲用李涉體四章
孤桐行逐瘧鬼
書初考辛亥九日宿荒驛納凉即事
侍屏翁遊雪山偕兄侍屏翁探梅
豈潜弟平遠圖謝趙山臺見訪
臘前見蘭花安居
次韻屏翁詠梅次韻屏翁觀梅
項宜父涉趣園小酌會芳分得隂字
玉峯登眺得初字小樓扁山海圖次韻
次韻屏翁新秋已亥十月晦大雷雨
次韻屏翁冬日自武林還家
次韻屏翁新元聚拜次韻君玉弟春事
次韻晚春二首春晚即事
次韻屏翁初夏小集夏初郊行
僻居亦龍弟野亭二首
秋晚屛翁領諸孫小集
次韻鄭安道臨别見貽夏曼卿新樓
金陵懷古幽棲
此生自况
書房移古梅巳有生意
再得古梅次韻初遊方巖山
觀敗棋者戲作牡丹
喜有秋次君玉聞新鴈
次韻東渠兄觀梅閑居幽亊
甘窮送彭希聖赴三山民曹
九日屏翁有詩次韻秋日獨倚東樓
次韻屏翁九日再題初冬梅花
石屏後集鋟梓四月即景
次韻鄭安道懷君玉贈日者張異手
代簡寄謝友人春事
如京至西興阻風雨賞茶
夜過鑑湖喜小兒學步
效宫詞體讀陳九龍傳
嚴子陵竹林避暑
夏晝小雨漁舟差防江有感
天台道上早行五禽言
静閒軒同黃次䕫游釣臺
梳頭自歎上立齋先生十首
江濱晚霽十日取野菊泛酒
山家小憩從板橋買舟上青陽
池州荅永嘉薛雲屋
次韻酬方叔材立春前五日得雪
七夕感興二首泊齊山
次劉叔子夜坐感秋韻代簡約諸同官探梅
燒燈夕次宋明府韻秋暮出關即事
有妄論宋唐詩者次趙倅喜雪詩韻
次韻黃次䕫思家送陳竹屋提幹東歸
歸途過麻姑山方岩山懷仙雜詠十首
五松山太白祠堂歸途過銅官山
卷第十
附錄
戴漁村詩
賀杜清獻入相二首
戴秋泉詩
自嘆行住坐卧
都下送盧白雲
戴充庵詩
題姪昇仲悟非軒卷送汪憲副歸江西
題舜舉所畫梅花卷
戴樗巢詩别姪元明兵馬
戴介軒詩
元明書來詩以荅之次韻荅舍弟文信
題錢舜舉畫梅别弟文益往蜀
又送文益兼懷文善賦來青樓
賦雲浦陳楚賓邀登南閣
發澄江述事言懷留别胡叔輝先生
留别夀幕吳仲素賦西村耕隱
題存耕舊隱圖玉成諸公邀餞留别
賦竹坡贈别鄉友
别柯伯庸送别陳嘉惠
美秦巡檢禱雨有感題潘氏禱雨詩卷
臨安道中别文美三首歲凶到家記事
高陽窺園有感二絶夜宿水舘
立秋雜興三首嘗稲有懷舍弟二首
秋夜述懷二首寄衣無便
一秋無舍弟手書
過青楓嶺王貞女廟經天姥嶺
夜經吳江過維揚
次荆山元日試筆
壬子春雜賦中立歸得舍弟手書
移寓後述懷越中有述
歸田雜詠次台城南郊寄示故園
京城有述淮安贈葉敬先
舟中述事投贈州守夏侯君
雨窗述事寄示故人
戴竹巖詩
題曹娥廟
戴魯齋詩
戲友不識硯
戴脩齋詩
送趙侯之任
戴雨耕詩
送趙侯之任
戴雲庵詩
題九五菊
戴竹洲詩
次屏翁韻
戴菊軒詩
次屏翁韻
戴南隱詩
次屏翁韻
戴桂庭詩
送留雲上人住翠屏澄照寺
戴宓齋詩
寓杭次族人催歸詩韻
戴浦雲詩
客武林送林貴章還家
戴本庵詩
題飛鳴宿食蘆鴈
戴架閣詩
題錢舜舉畫梅
戴海門詩
雨窗寄友
戴碧泉詩
至後偶成
戴怡泉詩
送友
戴松石詩
寄此山雲春日懷東白
戴吏部詩
送陳南賓赴京題趙氏來青楼
題趙仲淵家藏巨然山居舊隱圖
戴閒懶詩
遊澄照寺
戴松澗詩
題畫菜自述松澗
西澗松聲為李梅塢賦
戴恬隱詩
避喧庵自詠憶子會試無家書
戴潜勉詩
次韻謝世懋見寄二絶
采蓮婦織婦詞
送崔冡宰致仕還鄊次陳石齋留别韻
目錄終
