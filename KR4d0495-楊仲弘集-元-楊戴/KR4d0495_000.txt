重刻翰林楊仲弘詩集序
粤自詩體屢變而有刪後無詩之說僅取盛唐諸
家庭筠義山以下不論也余竊謂萬古此天地則
萬古此人心聲諸心者爲言詩特言之成章者耳
何古今人不相及邪蓋詩有法言有旨言近而指
遠者善言也法而不拘不曰詩之善者與謫仙有
云大雅久不作而其爲詩天才放逸真若無所事
法而子美則周旋法度之中而後之言詩者莫先
焉宋以文爲詩而元人廼謂唐詩主扵逹性情故
扵三百篇爲近宋詩主扵立議論故扵三百篇爲
遠是元人之言唐人之心也謂元之詩無盛唐之
法可乎是故名家不一而仲弘楊先生推先行軰
淵源有自法度可循足爲一代宗匹其遺集則罕
有見焉者暇日偶檢笥中獲舊本一帙讀之惜其
字多磨滅因手自校訂爰命梓行與天下詩人共
雖然嚴滄浪之詩亦佳矣而或者猶曰不逮其詩
話則仲弘之作豈易得也哉故自言用工二十餘
年始能會諸法而得其一二今其法具在是集也
必有正法眼愛而傳之者矣詳見范德機先生序
茲不復贅云旹
嘉靖丙申歲秋九月既望梅南翁原匯書于
勑賜博文堂
翰林楊仲弘詩集序
詩自三百篇以還至唐而聲律大啟今人作詩以
唐爲法唐詩蓋數百家雖不盡預四庫之目先賢
猶慮其繁欲便後學乃選爲三體四體極玄又玄
衆妙二妙英靈間氣等集然其用事源委多有未
通因博採簡冊所載參以平昔見聞訓釋成編諗
諸同志咸俾入梓以助啓蒙余尚懼疎舛或曰朱
文公註楚辭未免闕疑李侍讀註文選亦或相述
之謬况其餘者乎博洽君子庶幾𥙷而正之云旹
至大二年重陽日裴庾季昌書
翰林楊仲弘詩集序
大德間余始得浦城楊君仲弘詩讀之恨不識其
爲人及至京師與余定交商論雅道則未嘗不相
與挺掌說也皇慶初仲弘與余同爲史官會時有
纂述事每同舍下直巳而猶相與回翔留署或至
見月月盡繼燭相語刻苦澹泊寒暑不易者唯余
一二人耳故其後余以御史府用筦南憲架閣適
海上仲弘復登乙卯進士第爲浮梁别駕余遷江
西仲弘亦改宣城理官相違十數年相距數千里
迹雖如是而心固猶數晨夕也而仲弘竟未任宣
城以卒烏乎慟哉余嘗觀扵風騷以䧏漢魏下至
六朝弊矣唐初陳子昂軰乘一時元氣之會卓然
起而振之開元大歴之音由是丕變至晚宋又極
矣今天下同文而治平盛大之音稱者絶少扵斯
際也方有望扵仲弘也天又不年假之豈非命耶
蓋仲弘之天禀曠逹氣象宏朗開曰論議直視千
古每大衆廣席占紙命辭敖睨横放盡意所止衆
方拘拘巳獨坦坦衆方紆餘巳獨馳駿馬之長坂
而無留行故當時好之者雖多而知之者絶少要
一代之桀作也仲弘有子尚幼其殘藁流落未有
能爲輯次者友人杜君伯原自武夷命僕曰將就
其平生所得詩刻諸山中此誠知仲弘者而杜君
猥謂罄仲弘海内之交相好又莫余若也俾爲序
之用掇其梗㮣著于篇端
致和元年六月一日臨江范梈序
翰林楊仲弘詩集序
翰林楊仲弘詩目錄
卷之一
五言古詩
雪軒次方韶父遊九鎻山韻
桶底圖次韻景遠學士
送淳安徐教諭贈季尊師
大古雪胡氏刺虎圖
溪山積雪圖偕虞伯生魏池燕分韻
題温日觀葡萄金壇宋氏自怡軒
澗松劉將軍詩
古木東山詩爲葉子實賦
題恒齋次張仲實韻
題文丞相書塞上曲
邑中南峰義莊偶題
夢讀韓退之詩雪後次韻鄭集之
次韻劉師魯夏夜用田郎中韻
橘中篇次韻袁伯長
題屏風商山四老李御史之陜
遣興偶作書懷寄杜原父
黃天祥衍數題史仲憲修三皇廟
贈無極上人贈執中允上人
靈龜篇
卷第二五言律詩
送凌吉叟初陽臺望月
次韻方韶卿寄劉師魯
龍井贈吾子行
東陽十題送屠存博
渡江寄俞仲連題雙峰樵隠
贈方韶父和孟東野
送方韶父先軰遊五湖
卷第三五言律詩
題羅氏别業次韻江行
酬吾子行送孫大方歸朝元宫
宜遠樓饒國吳文康公挽詩
題張氏順堂題信州先天觀圖
次韻題蘭竹贈程景純
思菴赤璧圖
贈昌上人送葉彦中之官行臺
送胡秀才歸新安惠崇古木寒鴉
留别陳益謙遊陳氏園
挽艾處士顧氏義塾
挽吳道士送林季羽入京三首
送徐義父入京贈曇上人
贈胡汲古中秋
挽曹光益贈劉時中二首
送王元禮歸平城贈張之翰二首
送陳君佐二首宿延祥觀有感
題野清堂送張宣撫使嶺南
喜雪酬康院使送李侍郎使安南
送吳清叔贈鄭尊師
黃櫟杖爲龔聖與作次韻夏仲勉二首
冬至次韻張宣撫送吳清叔歸婺
與方韶卿望月孝思亭
淨香亭二首酬吾子行
偶作送劉明卿歸安東
和張仲實舟行韻題秋江釣月詩卷
卷第四五言律詩
夀姚承旨贈周景遠學士
夀杜尊師次韻曹士開毗陵喜雨
春雪次陳元之韻送張仲實之宜興
送丘子正之海鹽贈班彦功
燕岳氏溪堂次韻黃子久喜晴
用韻贈黃子久寄王繼學二十韻
送完者都同知贈郭集賢
悠然閣寄周御史二十韻
送董與可送朱復之邵武教授
趙彦祥母八十雲江圖爲劉宗師作
題康里氏家譜題王參政積翁詩卷
贈魏虛舟少府贈劉平叔郎中
送丘子正之海鹽贈虞彦高
鄭中丞母八十送朱仲山歲貢入官
招真觀圖喜晴得楊字呈汪知府
寄沈少微挽徐處士
送矦尊師歸蜀春晚喜晴
卷第五七言古詩
次韻虞彦高送俞用中之蓮城
古墻行題山石猿鳥圖
李伯時畫浴馬圖送時中兄入京
次韻題浪紋石題王起宗畫松岩圖
題華岳山城圖神馬歌次韻陳元之
古劒歌梅梁歌
題趙千里山水題秋雨長吟圖
竹樹圖時中獨輪車圖
卷第六七言律詩
宗陽宫望月次韻錢唐懷古(四首)
題豐樂樓水樂洞
題拱北樓次韻羅雲叔紅梅
紀夢次韻陳子仁黃河(二首)
遊水樂洞分韻望海
送羅雲叔歸山中送叚時敏之京
留别京師柬蕭伯善萬戶
送句曲外史張君送康里尚書
贈同院諸公玉堂夜直
惠山泉寄維揚賈侯
寄康大夫送伯長扈駕
寄袁伯長東湖四景爲王本齋賦
和虞待制魏錄事即事
次韻袁伯長待制送薛玄卿歸龍虎山
送虞貞白春雨
徐獨清挽詩寄武當山張真人
題火涉同知像次韻田師孟西曹卽事
次韻黃子久鷗波亭阻雨
懷錢唐故人寄吏部張尚書
題謝疊山遺墨題本齋王公畫像
寄題萬竹軒送范德機
送鄭子謙贈彭萬里
七月十九日大明殿早朝酬賈郎中
雷江阻風寄周南翁送王仲儀
點義倉即事體覆木綿過樂平偶賦
題楊指揮樂善堂次韻張真人碧桃
江上過安慶城下呈李判官
寓長春道院即事題沈君湖山春曉圖
柬程處士贈合部遇宗師
卷第七七言律詩
舟次池陽贈歌者簡松江汪知府
夀國公武當山張真人
奉呈左司張元朴贈惠山盛長老
寄曹雲西送師緫管
題景德寺宜月軒送趙伯常
重陽日作贈善畫沈處士
送戴尊師入越簡李可度
贈戴鍳贈王止善
次韻吳生見贈贈雲上人
卜耕宋徵士送周用章
送陳堯卿之京登邵氏宜晚樓
呈馬昂夫僉院次韻錢翼之
賦飛鴻送胡則大賜宴謝恩
送劉長卿張伯起奉美劉侯
次韻蕭君用送殷國華之和州
遣興湖上
贈沈子成偕汪矦宴舟中
偕鄭尊師飲余氏竹所爲余隠君作
贈月桂庭長老送汪仲致舍人歸閩中
用左轄郝公韻送劉希孟赴曹雲西招
送葉顯仁錄事暮春遊西湖北山
題夏氏濟飢詩卷謝曹雲西菊
題沈氏義塾謝曹雲西寄菊
寄無錫劉張二君次韻羅雲叔雪中見寄
贈張相士次韻汪復心主簿
送方天瑞山長高沙朱山甫挽詩
送汪子盤山長題張氏順堂
遣興用郝左轄韻贈曹雲西
題胡伯衡飛雲圖元日早朝次韻辛良史
歸至丹陽送吳真人(二首)
題貢氏秀野堂次韻張仲實除日聞鵲
吳山晚眺次克明韻贈劉時中
潮次韻袁德平苦雨
遣興雪
夏夜對月一送方永爲重慶校官
次韻劉時中見寄遣懷
卷第八五言絶句
題高尚書竹石王晉卿古木
墨蘭墨蕙
題松雪墨竹題墨竹(四首)
畫竹(二首)
七言絶句
客中即事(五首)悼隣妓
種柳圖趙松雪畫蘭竹石
漫題贈陳相士
棘林圖沙鴈
題應中父山水圖扇上竹
題高尚書墨竹聽琴圖
讀碑圖題水仙花
題雪竹圖題風竹圖
題息齋竹雷泉
次韻康子山題鍾吕傳道圖
到京師送人
畫竹石宿浚儀公湖亭(四首)
題十二紅卷子題巨然秋山
題鄭子真畫像次韻陳又新真人
贈高如山題畫兔呈馬伯庸學士
喜晴題廣寒龍先生詩卷
題倪御史墨帖紀夢
題温日觀葡萄題墨竹
用韻送德陽次韻子正雪中雜興
題子行魚藻圖題宣和畫爵(二首)
次韻雪(三首)題曾氏墳山詩
題三生圖雲林雨霽圖
山谷帖趙承旨帖
陽關圖春山圖
集虛偶題
畫枇杷偶題
清溪喜晴
題沙緫管屏風畫馬
翰林楊仲弘詩目錄終
