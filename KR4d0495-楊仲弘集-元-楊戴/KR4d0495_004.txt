翰林楊仲弘詩第四卷
五言排律
夀姚承旨
上帝黃金闕仙人白玉堂皇猷資黼黻大筆主文
章間氣生竒偉休期際吉康四朝承寵渥多士仰
輝光盡發琅函秘重繙石室藏成書侔二典有道
述三皇碩望高天下榮光近日傍謀謨湏稷契羽
翼藉園黃上殿扶鳩杖開筵接蟻觴九重師道德
千載合明良共說綸如綍能催繡作裳人思興禮
樂國待理隂陽舊族名先著高門慶甚長賜書踰
萬卷納笏過三牀轉覺勛庸盛還欣體力強朱顔
朝暎日素髮曉欺霜巳注長生籙曾傳却老方宜
齊周李耳遠邁漢張蒼松栢深逾秀蘭芝久益芳
願公多夀祉仍見子孫昌
贈周景遠學士
朔易回元氣人才起俊流聲華當翰苑文采冠中
州振佩趨臺閤抽毫侍冕旒人傳鸚鵡賦家有鷫
鸘裘式覩黌宮立共惟祀典修一朝虞或缺六噐
俾傍求爼豆俄成列蘋蘩遂可羞中朝方有道下
士實同休巳及歸鴻候姑爲食蟹謀朋簮多繾綣
使節少淹留曉日花間酒春風柳下舟篇章微品
藻山水媿清幽鄭璞曾先辱隋珠不暗投考槃雖
自引闚觀亦吾憂簡冊銷長日蓬蒿憚凛秋論高
非縱誕興遠託賡酬尚憶駒千里胡能貉一丘何
當把君𬒮相逐馭風遊
夀杜尊師
淡蕩風雲氣沈雄虎豹姿繇來天下士絶異里中
兒苦縣常栽李商山舊采芝不當卿相位猶可帝
王師始有巾車獲俄蒙仄席知賢才方並用䜛說
遽相欺豸角將巍冠龍鱗敢逆批變通俱合道舒
卷各乘時築室烟霞秘還丹日月遲願公長住世
湏作後天期
次韻曹上開毗陵喜雨
下土方淫澇高田獨旱乾木形憂隕命藿肉愧爲
官索寞雲容合蕭條夜色闌精誠天巳感祠禱力
初殫迥野霑新潤曾檐下急湍槁苗還薿薿大豆
且團團逹宦俱相似疲民乞少安佳章宜刻石留
示後人看
春雪次陳元之韻
寒氣何悽慘春空正杳冥東皇收槖籥北帝駕軨
軿混沌包三極&KR0813;紛走百靈散殊分的皪擊玉碎
瓏玲始試朝藏日俄疑晝隕星危橋無客渡曠野
少人經白沸疑奔瀨孤撑沒峻岭林荒顛凍雀崖
滑堕哀㹶衮衮隨風舞颼颼襍雨零遺蹤初得兔
匿種詎憂螟眄睞傾農室歌謠徹帝庭陽春將布
德品類各成形捉筆題新句持杯酌舊&KR1641;今朝湏
痛飲醉卧不湏醒
送張仲實之宜興
南渡邦初造西山將獨賢立功何赫赫流慶尚綿
綿報國横戈數登壇授鉞專風雲方際會江海固
周旋控險千鈞弩臨危七寶鞭忠誠深足仗智勇
實兼全自返高橋役端持肩府權兵威終抗敵人
力可回天甲第無踰者諸孫固穎然初生同燕頷
有美自蟬娟善學聞當代能詩起妙年衞公猶故
物鄭老竟寒氊矯矯青雲噐泠泠白雪弦同遊雖
未逹自睍巳無前政事兼留意時髦孰比肩知機
無轉石縱辨若奔川特逹群公薦酸寒衆目憐姑
爲文學掾會覓孝廉船必見公矦復無論雨露偏
秋風鵬鶚健萬里正翩翩
送丘子正之海鹽州教授
有美區中彦由來志不群舟航了吳越裘馬向燕
雲才思庾開府風流王右軍得時宜玉筍稽古賸
香芸果拔英毛穎遄收翰墨勛諸公希宦逹半世
有辛勤奔走空皮骨躋攀不寸分夏侯何地芥郢
匠實風斤嗟我慚鴟鷺棲山似鹿&KR0874;偶來詢故老
因得友多聞湖舫曾秋雨河橋幾夕曛過從方不
散慘别亦奚云爼豆班矦泮鹽絺薄海濆未論虞
廪米聊樂魯宫芹此日顔應抗之人德巳薰化爐
新鼓樂學殖重耝耘行矣穿黃落歸歟守白紛贈
言將底事努力在斯文
贈班彦功
名書稱晉代盛事起江東内翰鍾竒氣深情縱古
風摳衣皆弟子入室自豪雄欲立千金價寧論百
日功秦名黃閣老承詔大明宫遺教規王氏隂符
易禇公杯沾銀鑿落佩簉玉玲瓏文學談經早聲
華脫穎同麥光人共賞棘刺巧無窮願積臨池趣
流傳史冊中
士開燕岳氏溪堂有溪山新月上江海故人同
之句邀予及張仲實曹克明同足成之
置酒秋風裏凭闌野色中溪山新月上江海故人
同縱浪情何極留連燕未終三鱣來上客五馬會
群公積水輸清氣微霞衒近空將昏林尚白及早
稲先紅極論追遐古深情念困窮尚觀儀秩秩未
遂樂融融才著當朝傑文誇命世雄數君今日選
宜爾集南宫
次韻黃子久喜晴三十韻呈汪知府
霞彩晨張錦蟾光夕挂鈎隂霾雖盡觧淫潦豈全
收寖動遨遊興還聞倡和謳容容追舊賞歴歴破
新愁騎氣城邊縱龍光海際浮豔粧来士女盛服
擬王侯在藻群魚躍依林白鳥啾河流交不斷山
勢轉相繆物理歸含毓人情釋怨尤娭娛從老稚
燕樂逐朋儔幄帟分郊次幨帷擁道周聮翩馳畫
舫&KR1005;嶫累朱樓貿易通遐壤繁華壓大州聚廬千
井富接棟萬家稠巳戒增周仍催決下流嘉𬞞
連隙地宿麥徧高丘曹事虞多廢胥徒戢過求醲
恩方並育和氣與同游期會朝先往追隨暮不休
露華開的的風葉振颼颼拾芥非無日登禾即有
秋朝家期少試隣郡固難侔共美光華著還矜德
業修在廷爭進薦當宁免垂憂玉漏傳金角金尊
出殿頭秉心存正道造膝待嘉謀履直恒如矢防
偏或類舟第誇繙竹簡不省計牙籌善對慙鳴鶴
能歌愧飯牛過情蒙許與彌月爲淹留
再用韻贈黃子久
自惟明似鏡何用曲如鈎未獲唐臣薦徒遭漢吏
收悠然安性命復此縱歌謳石父能無辱虞卿即
有愁歸田終寂寂行世且浮浮不假儕群彦真堪
客五矦高人求替洽末俗避喧啾藜杖常他適䋲
樞每自繆與人殊用舍在巳寡愆尤濟濟違班刻
倀倀遠匹儔能詩齊杜甫分道偪莊周逹飲千鍾
酒高登百尺樓艱危仍蜀道留滯復荆州鶴度烟
霄闊龍吟霧雨稠東行觀海島西逝涉江流自擬
需于血何期渙有丘古書嘗歴覧大藥豈難求撫
事吟梁父馳田賦遠游堂名希莫莫亭扁效休休
檻日迎東濟窗風背北颼鳴琴消永晝吹律效清
秋雅俗居然别仙凡迥不侔多聞踰束晢善對邁
楊修進有匡時略寧無切巳憂塵埃深滅跡霜雪
暗盈頭始見神龜夢終營狡兔謀雪埋東郭履月
滿太湖舟急景誰推轂流年孰唱籌凌波乘赤鯉
望氣候青牛好結飛霞佩胡爲淹此留
寄王繼學二十韻
聖主敷皇極元臣建上台虛心求俊乂削迹去奸
回拜命超凡品知君秉大材淳風隨日播公道應
時開負鼎資烹飪操刀貴剸裁銛鋒行肯綮異味
合鹽梅廟議常參决朝班復共陪艱難湏㐸助豁
逹遠嫌猜遺佚聞風起英豪接踵來經綸非董賈
辭藻亦鄒枚在野思羅職盈庭想轂推既將龍作
友惡假鴆爲媒走也今晉此公乎可念哉執竿猶
海上扶耒即巖隈自守幽人意寧虞俗子咍舊遊
辭玉府故事憶金臺落魄江湖阻蒼茫歲月催丹
心徒耿介素髮巳毰毸勿謂交如水能忘耻及罍
飛黃當駕馭猶足異駑駘
送完者都同知
來游天子學藉甚有聲華論事依三策藏書至五
車姓名題鴈塔譜牒記龍沙自可編青竹兼宜綰
白麻文工金有價貌美玉無瑕興盡方豪飲篇終
不浪誇豈惟吟芍藥曾是賦蒹葭事莫分難易人
湏辯正邪月中初折桂天上始乘槎勿待秋風起
宫門聽鼓撾
贈郭集賢
衣冠趨近地藻翰集群賢給事黃門裏抽毫黼座
前佩龜金作紐賜馬玉爲鞭御酒傾壷滿宫花插
帽偏清光依日月逸思撓風烟記憶踰三篋吟哦
過百篇自惟叨侍從不敢廢周旋秋著隨車獵寒
當襮被眠蘇環才既敏陸贄寵尤專自爾紆
皇眷扵焉理化弦詞臣方進用才大畢騰騫可念
如楊子蕭蕭獨草玄
悠然閤
高閣凭虛起登臨興甚長江流春渺渺樹色曉蒼
蒼原隰魚鱗布峰峦鳥翼張雲耒兼北極雨過及
南荒地大遺民富時清致理康南山常在望懷古
意難忘
寄周御史二十韻
同游河北後共抵浙西初獨倚知心舊飜成會面
疎三年仍契闊萬里更吹嘘小子無竒氣先生有
過譽見稱司馬賦求授夏侯書倉卒排歸計淹晉
着寓居巳非興俊逸猶異主癰疽名士多親我諸
公或請予駕言將采芭即事欲連茹顧爾傷流矢
居然恨倚閭驚心聞杜宇過眼易蟾蜍忽召抽金
匱俄徵論石渠文章殊賈馬謀略匪嚴徐薄技終
難效窮愁只自如尚矜存弊履不肯曳長裾與作
棲梁燕寧爲呼轍魚儀形長日想懷抱幾時攄奏
䟽聞當宁抽毫待直爐烏臺弦既改鰲禁席仍虛
馬首何繇見分光興有餘
送董與可爲句容縣主簿
主簿非高士通才或暫爲催科虞慘急勾校慮稽
遲慎察文無害詳觀獄有疑温純規白璧正直視
朱絲要使聲名著何嫌品秩卑烏臺懸日月舉辟
實無私
送朱復之爲邵武教授
放浪來京國于今復幾年山川多歴覧日月屢推
遷異俗疑烏帽窮途信馬鞭逹官空有榻遊士固
無氊始聽除書下俄聞抗旆還南州分教地成法
紹前賢
趙彦祥母慶八十
從親年八十萬里自西來氏族稱三蜀光華照二
臺柰繁愁夜雨筍長望春雷綺食和金鼎香醪進
玉杯鳳毛方煒燁鶴髮正毰毸試使蟠桃熟從今
更幾回
雲山圖爲茅山劉宗師作
長江千萬里奔浪薄高雲龍現誰能覩猿啼不可
聞迂迴因地勢昭晣應天文劒氣秋如洗珠光夜
欲焚連峰俄筍迸斷崖復瓜分句曲臨東極巖頭
有隠君
題康里氏家譜
國受輿圖廣家傳譜牒詳馳聲繇鴈塞拓跡至狼
荒轉戰踰千里來降盡一方奮戈回白日列戟耀
清霜破竹收城邑分茅賜土疆弟兄皆勁悍父祖
各雄強相印仍兼綰兵符更迭藏排衙開萬弩納
笏過三床巳及書宗祏還宜紀太常後人能繼紹
千載有輝光
題王參政積翁别故人詩卷後
聖主膺新命明公遇盛時混同開宇縣困厄守城
池寇盗思攘&KR1025;黔黎頼寵綏合珪承燕享前席俻
詢咨築室求梁棟徂堂薦䁀鼒用兵陳廟筭養士
作邦基巳草歸田賦仍題伐木詩此生終契闊吾
道豈磷緇矯矯游龍字綿綿吐鳳辭錦嚢加十襲
細覧想形儀
贈魏虚舟少府
西蜀文章伯東吳閥閱家族傳貞觀舊躅繼信陵
遐雅度人難測高名衆共誇爲楨材不小韞櫝玉
無瑕鳴鳳占諧吉乘龍偶契嘉三床邀納笏萬弩
護排衙世賞官仍及朝參寵復加天顔垂眷顧地
肺侈光華緩步方鳴玉高情欲泛槎翻然歸翠麓
姑爾奉黃麻彭澤還栽柳河陽不種花投閑銷日
月訪古略烟霞臘蟻常開宴春魚每看义興來恒
放逸賓從任喧譁閤靜褰珠珀窗虛閟綠紗琴彈
多古雅詩就輙妍姱願作梁間燕徒慚井底蛙執
鞭曾莫俲抱瑟敢長嗟戀戀情終在悠悠道苦賖
春風吹去旆翹首又天涯
贈劉平叔郎中
肇自三苗氏淫爲五虐刑商周終至治禮樂固常
經赦過存三宥原情用八聽未能還畫象猶貴去
殘刑末俗仍澆薄生民曷救寧謂宜沾雨露抑使
震雷霆皡皡惟母擾元元庶有靈林殘求虎豹穀
害去蝗螟此意雖忠厚斯言若窅冥君乎吾有望
當使在朝廷
送丘子正之海鹽
珠生滄海底王韞碧山中夜氣交明月陽精現白
虹有賢兼重價當代振英風好學由天性能書至
國工知名傳冀北作賦擬河東始欲徵楊子旋聞
薦楮公隂符難獨美遺教實爭雄絶藝雖宜進竒
才自不同交游傾上國掄選属南宫鄧禹官初試
匡衡對漫通海邦終寂寞學舘尚穹崇巳注千人
錄當成五典功星辰皆在水渤澥信浮空把酒歡
何限乘槎興不窮文章趨浩瀚物態入牢籠子必
登芸閣吾方守桂叢索居彌寡陋荒業孰磨礱弗
獲披雲霧惟思對華嵩知音期郭泰流俗易王充
江海從茲逝飄飄任短蓬
贈虞彦高
吳越知名士風流得此人結交何待久晤語即相
親丹穴生儀鳳滄波豈縱麟飛鳴常見瑞變化不
無神家世皆爲善文儒謹飭身不將紈袴累自著
綵衣新力學追高古修辭絶等倫汪茫涵巨海要
眇動纖塵鐘虡聲音大韺䪫節奏均詎誇傳里巷
可使抒絲綸藉藉聞當代駸駸集要津省闈曾奉
檄學舘巳垂紳滋味嘗郊鼎光華薦席珍南宫延
國子西掖選詞臣慷慨升車日遲回執𬒮辰論心
情巳至抵掌氣彌振虞詡才方壮湯休學最醇相
期終晚歲無取豔芳春抱獨知何向爲朋喜有因
從君鳴一世流詠被無垠
鄭中丞母大夫人夀八十
端公居重位夀母在高堂天意何相厚人倫實有
光豸冠方俊偉鶴髮尚康強内翰爲封誥同僚舉
慶觴欣欣承玉饌赫赫帶金章獻笑慈親側䋲愆
聖主傍中天懸日月下土凛風霜可謂全忠孝都
緣積義方孟軻難獨美湛氏竟齊芳頌德吾無媿
名宜百世揚
送朱仲山歲貢入京
昭代陶淳化多方出異材鳴岐聞鳳鳥清道服龍
媒養素稠山僻觀竒戴籍該爲珍如寶璧奮蹟起
蒿莱未展垂綸趣初承勸駕催羔羊塤委巷駟馬
踐輕埃戰藝鋒無敵搜賢網正恢上書追偃樂作
賦並鄒校奮發直從此游觀亦壮哉雲霄千萬里
瞻望重徘徊
招真觀圖
欲學無爲道來居小有天精神消物怪采色變風
烟恬澹知天德虛無象帝先高風何特逹古跡尚
流傳地涉鴻荒表山開混沌前谷幽疑鬼聚峰巧
類人仚疊起三重閣分流百道泉岩穿留虎跡石
冷逗蛟涎放浪曾無日遨遊未有年古經披覧罷
蒿莱未展垂綸趣初承勸駕催羔羊塤委巷駟馬
踐輕埃戰藝鋒無敵搜賢網正恢上書追偃樂作
賦並鄒校奮發直從此游觀亦壮哉雲霄千萬里
瞻望重徘徊
招真觀圖
欲學無爲道來居小有天精神消物怪采色變風
烟恬澹知天德虛無象帝先高風何特逹古跡尚
流傳地涉鴻荒表山開混沌前谷幽疑鬼聚峰巧
類人仚疊起三重閣分流百道泉岩穿留虎跡石
冷逗蛟涎放浪曾無日遨遊未有年古經披覧罷
毛骨爲醒然
喜晴得揚字呈汪知府
霏霏褰宿靄煜煜射初陽出谷鶯聲滑摩空鶴勢
張鼓鼙争奮發帆幔各飛揚不畏塗泥滑寧憂積
潦妨農夫分舊種紅女覓柔桑爲有豐年慶陳陳
滿太倉
寄沈少微金華山隠居
巖前通細路嶺外接危峰梯磴踰千級烟霞過萬
重緣崖收異荈步壑數長松隔屋號朱虎當窗現
黑龍蘅蘭爭酷烈桃李角鮮穠隠士多相過仙人
庶可逢第能安性命何患改顔容煉鼎丹砂熟傾
壷白酒醲微茫追絶響瀟洒振孤蹤鄕里宜同好
它年必子從
挽徐處士
此日新安郡名家復數誰危科雖屢掇舊業詎多
遺孝友全高行温恭集令儀花殘青歲晚木落紫
山悲結蟻容兼盛銜鱣譽更垂白雲埋骨處揮涕
想漣洏
送侯尊師歸蜀
北上關河遠南歸歲月賖飄飄携短劒杳杳泛靈
槎别岸秋濤掩前山曉霧遮欲攀青桂樹先採白
蘋花大道元無極浮生即有涯舉杯吞夜月引䄂
拂晨霞獨跨冲天鶴能追赴壑蛇秪應投老去長
日煉丹砂
春晚喜晴
積雨俄經月新晴始見春蒼苔侵别墅綠水過比
隣性僻居宜遠身閑景易親無詩排世累有酒縱
天真循圃花粘履凭闌柳拂巾歌呼從稚子談咲
或嘉賓漸喜漁樵狎仍欣鳥雀馴幽情延薄莫浩
思集清晨養拙元非病爲文敢自珍杜門緣底事
作計懶隨人
翰林楊仲弘詩卷第四終
