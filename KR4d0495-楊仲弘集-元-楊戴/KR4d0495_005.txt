翰林楊仲弘詩卷第五
七言古詩
次韻虞彦高遊陽明洞
憶昔神禹奠九州茲山會計功始休諸侯玉帛渺
何許但見萬水從東流衣冠永閉陽明洞夜聞鬼
哭巖之幽珠宫貝闕號龍瑞天造地設非人謀槎
牙怪樹凍不死化作千丈蒼王虬丹洞呀然仙掌
裂翠峰巧矣蛾眉修梅梁飛去鐡鎻斷往往雷雨
生靈湫軒轅緱神極秘怪海上笙鶴時相投平生
閉門讀史謳子乃探穴先吾游明當挾子騎汗漫
題詩更在最上頭不妨山水樂吾樂豈有飢溺憂
民憂故家喬木尚可求有子有孫百世留卧横玉
簫泛歸舟吹散萬斛江南愁
送俞用中之蓮城
君家文獻猶未泯名載舟車無不之乃翁種德不
食報流慶涓涓方在茲皦然王立七尺軀相非公
卿無此竒早孤爲學孰勉劭藏書萬卷能盡披季
父撫育過巳子將爲前人護址基我兄長公有年
歲才氣偉燁通時宜賈誼晁錯奉大對生晚弗及
同驅馳君令沿檄治鄕校初官履歴固不卑要爲
國中養賢俊政無大小視所施栝蒼山好著仙籍
昔人扵此自燕順榮公相業軰王謝石僧尚有蹤
跡遺君居三載業可想再見惟有操降旗
古墻行
建炎白馬南渡時循王以身佩安危䟽恩治第壮
與衞縮板栽幹繇偏禆下鍤江城但沙鹵往夷赤
山取焦土帳前親兵力如虎一日連雲興百堵引
錐試之鐡石堅長城在此勢屹然上功幕府分金
錢讙聲如雷動地傳爾来瞬息逾百年高崖爲谷
驚推遷華堂寂寞散文礎喬木慘淡棲寒烟我入
荒園訪遺古所見惟存丈尋許廢壊終嗟麋鹿游
飄零不記商羊舞主孫欲言淚如雨爲言王孫母
自苦子孫再世墮門戶英公尚及觀房杜如君百
不一二數人生富貴當自取况有長才文甚武公
侯之後必復初好把家聲繼其祖
題山石猿鳥圖
萬卷堆中昏欲睡忽見畫圖醒我意眼前崖谷起
嵳峨便似看身遊此地楩柟櫧櫟大百圍奔泉透
石辟歴飛玄猿孤峙憩美蔭下視白鳥娛清暉昔
聞虞舜狩南嶽君子相随化猿鶴往時此軰猶爾
爲慨想雲林真可樂拔劍斫山山骨露山鬼咿嚶
安敢怒秪今踊躍歸去來莫愁無覓誅茅處
李伯時畫浴馬圖
古稱難畫莫如馬近朝唯數李伯時不至天閑觀
帝服如此骨相何由知頭類渴烏尖插耳竟度流
沙輕萬里圉人牽浴恒凛然復恐化龍奔入水貧
居里巷無馬騎徒步出入多傷悲大脛薄蹄何足
願退立道傍塵滿面
送時中兄入京
先生意氣非常流有如雕鶚厲九秋讀書不肯守
章句經濟可許斯人儔懷抱利噐將遠遊直往上
國交公侯王侯位高不下士如以蛟龍視螻蟻爲
君莫敏光範書以氣撼搖差可耳功名倘來不足
爲丈夫湏作遠大期君不見麒麟閣上圖英俊當
時或自閭閻(有闕文)
次韻題慈照寺浪紋石
山前流水響急灘崕崿齟齡嶮且艱直上正平稍
去水坡陁漫漫龍背起幽阻之間有竒石洶若北
風吹海立滄海飛塵事有徵遂使喧豗化冥寂開
闢而來六萬四千歲浩浩洋洋不休息雖有好事
者欲爲之不似大造無㾗迹我行見之頗愕然抽
觴戲欲取㳙㒀僧堂託宿語不眠竟莫禮了生公
禪意外竒崛當眼前䟦涉無負兩足研君家住時
宅通廛何如金堂石室友群仙會見石髓流爲泉
何事更種東臯田子能食之可長年
題王起宗畫松岩圖
雲起重岩欝凌亂長松落落樹直幹若人於此結
茅屋爽氣飄然拂霄漢艤舟之子何逍遥從者傴
僂携一瓢山中無日不閒假䟦涉相顧凌風飈始
知王宰用意高使人觀圖鄙吝消世間未必有此
景塗抺變幻憑秋毫丹青遊戲故足樂收絶視聽
搜冥寞向來爲政殊不惡乃爾胸中有丘壑
題華岳江城圖
華岳能詩世有名學畫丹青亦豪放此圖似寫安
慶城雉堞樓臺儼相向北風將至江面黑千艘萬
艘爭避匿滄𬈑涌溢水倒流南嶽動搖天柱側蛟
龍戲落秋潭底素練平鋪八千里時清好作釣魚
翁閑弄輕舟烟霧裏
神馬歌次韻陳元之
神馬來自崐崙西有足未始行沙泥朝趨欲出飛
景塗抺變幻憑秋毫丹青遊戲故足樂收絶視聽
搜冥寞向來爲政殊不惡乃爾胸中有丘壑
題華岳江城圖
華岳能詩世有名學畫丹青亦豪放此圖似寫安
慶城雉堞樓臺儼相向北風將至江面黑千艘萬
艘爭避匿滄𬈑涌溢水倒流南嶽動搖天柱側蛟
龍戲落秋潭底素練平鋪八千里時清好作釣魚
翁閑弄輕舟烟霧裏
神馬歌次韻陳元之
神馬來自崐崙西有足未始行沙泥朝趨欲出飛
鳥上夕逝直與奔星齊綠鬃半散插雙耳赤汗交
流攅四蹄風神秀獈陿天地豈顧燕蔡并渠黎時
時牽浴臨清溪對人誇殺黃湏奚玉沙之禾中芻
秣不嚙堤頭枯草梯與君側耳聽長嘶凡馬不聞
生駚騠
古劒歌爲吳真人作
間閒真人藏古劒敬之如神不敢忽賓客時來求
一觀輙有悲風起倉卒人言此是金鐡精良工煆
煉久始成動搖天地合變化摩蕩日月含光精昔
年有蛟起江中口吐烈熖燒長空下民昏溺上帝
怒雷電往擊皆無功嘗持此劒斬蛟首流血㴞㴞
浸廬阜傳記傳聞時既久不意世間今尚有吾過
下里多惡氛魍魉魑魅能食人請君爲我絶此怪
一洗宇宙長清新
梅梁歌酬鄭集之
大禹之功及天地廟有梅梁何足異柰何過用鐡
索纏太祝爲之欲&KR1522;利每言變化失其所去作老
龍治風雨一聲霹靂震岩扉千尺蜿蜓辭殿戶七
月槁苗沾塊土憂殺村中老農父買羊沽酒祭梅
梁祭罷祠官傳好語吁嗟老農無爾愚大禹有神
焉可誣汝曹淫祀欲求福此物爲妖當伏誅
題趙千里山水扇面歌
公子丹青藝絶倫喜畫江山上紈扇秪今好事搆
千金四幅相連成一卷春流漠漠如江湖飛烟著
樹相有無嵐光注射翻長虛白玉盤侵青珊瑚追
随流俗轉蕭疎對此便欲山林居旗亭花發酒湏
沽舟行爲致雙提壷抱琴之子來相湏醉歸不省
何人扶旁有飛泉出岩隙掣電飛霜相盪激蛟龍
不愛鯢桓食但見垂綸古盤石人生萬事無根柢
出處行藏湏早計一丘一壑倘如斯便可束書從
此逝君不見鄭子真躬耕谷口垂千春毫芒世利
能没身汝胡齷齪爲庸人
題秋雨長吟圖
雨暗秋天黑如墨窮居茅屋出不得終日長吟復
短吟吟罷令人轉凄測飢猿抱樹屈雙肘病鶴拖
泥垂兩翼何當策杖過溪頭要看南山新翠色
竹樹圖
荆棘蒙蘢迷竹樹亂堆古石蒼苔護縱獵青郊懷
舊路躍馬重岡追狡兔箭翎落地無尋處
時中兄示余畫一軸畫一老翁推獨輪小車上
載兩巨甕意其爲警世之爲因爲賦詩
小人無他獨嗜利兩甕載車將遠致肩赬足趼汗
澘然冉冉修程胡不畏世人但笑愚翁愚甕破即
與瓦礫俱不知人有千金軀前行險道方乘車
翰林楊仲弘詩卷第五終
