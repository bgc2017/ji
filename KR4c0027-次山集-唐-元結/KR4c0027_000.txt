元次山集序
史若水曰自吾得元子而文
思益古夫太上有質而無文
其次有質而有文其次文浮
其質文浮其質道之敝也故
林放問禮之本孔子大之物
之生也先質而後文故質也
者生乎天者也文也者生乎
人者也質也者先天而作者
也文也者後天而述者也故
人之扵斯文也不難扵文而
難扵質不難扵華而難扵朴
不難扵巧而難扵拙余自北
遊觀藝扵燕冀之都得元子
而異焉欲質不欲野欲朴不
欲陋欲拙不欲固卓然自成
其家者也唐之大家風斯下
矣其駸駸乎中古而不已矣
乎其泯而不傳將文末之世
爾矣乎兩廣總戎太保武定
侯郭公世臣武而好文余謂
之元子公讀之若有契焉曰
嗟嗟次山浩然剛大憤世疾
邪者也安得百十次山以噴
俗爾獨文乎哉遂以余本次
而刻之俾余叙其說云爾
正德丁丑孟冬十有三日
賜進士出身翰林院編脩
國史
經筵官湛若水書于西樵之煙
霞洞
