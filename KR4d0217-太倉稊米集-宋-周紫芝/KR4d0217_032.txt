太倉稊米集卷三十二宋周紫芝撰
詩三十七首
郊祀紀事十首(并引)
歲巳巳之中冬十有四日日南至天子親祀
於南郊禖以執事宰屬被旨為外符寶奉璽
玉以先駕十有一日皇帝命出寶函於御府
乃拜受於殿門之外十有二日晨饗原廟夜
祠太室悉奉玉以從十有三日駕幸青城幔
寶幄於端成殿之西廡而宿焉明日乃&KR2041;事
於圓丘是夕命朝欲雨而止夜月如晝微風
不搖事皆可書退而紀次得十詩云
内門朝日上金鋪寶玉龍函出殿餘紅燭兩行分御道
輦官三百奉腰輿(奉寶用輦官三百餘人謂之腰輿皆龍燭爇香而前盡故事也)
二
内郎進表未平明八玉排行御路平今夜皇輿宿齋殿
九重和氣滿宫城(内侍二人號曰符寶郎是日進表得旨乃奉寶以出)
三
曉趨宗廟拜衣冠雲葉低垂護翠鑾日采回光天意好
龍顔生喜近臣歡(駕次太廟天意欲雨倏復開霽上大悦)
四
班聲催急盡冠裳尚聽嚴更轉警場何事君王虛小次
佩環垂玉立寒霜(上酌獻既降當入小次而不入露立甚久羣臣駭異)
五
日照青城瑞色新風微金殿自無塵麝煤光照烏絲軸
親寫宸章賜大臣(上以原廟之明日作喜晴詩賜師臣稱襄贊弼亮之功)
六
水晶簾透月翻光宫漏頻傳夜未央帟幄微臣亦何幸
侍祠來宿殿西廊
七
紫壇煙煖不飛霜壇下千官列雁行雪色珠冠光射月
侍祠臣裏識君王
八
清蹕聲中下輦來景鐘初動八音諧登歌巳奏迎神曲
天步雍容上午階
九
龍麝香從十里傳繞墻紅燭自生烟纖雲不度人聲寂
風馬雲車下九天
十
樓上紅鸞扇影寒樓前宣赦萬人看清臺奏瑞初呈了
五色祥雲簇彩竿
恭和御製郊祀喜晴詩
聖學淵源貫九邱雍容元祀得遲留明庭未欵宸心肅
雲馭先回曉月浮三禮秩宗歸大聖一言悟主付千秋
巳通爟火親祠事更有何人敢告猷
恭進郊祀慶成詩五首
嶰竹初回律圓丘始告虔禮應先吉土誠巳格高天上
聖鏘環珮羣公執豆籩誰為郊祀曲傳寫入朱弦
二
黃屋登原廟青圭祀泰壇盡循周制度還列漢衣冠扇
影金根静旂翻豹尾寒近瞻天有喜宗社慶重安
三
百執稱元祀君王服大裘祥光將盛布雨意倏前收月
白明彫俎霜寒肅綴旒欲知天意格肸蠁荷神休
四
聖主翔龍日重熙饗帝時笙鏞陳備樂繭栗薦純犧奠
徹初燔燎神歸欲受釐禮成人共慶廊廟有宗師
五
聖夀三千歲精禋二祀餘天心親道德四海混車書奎
畫宸章麗台躔上宰居小臣長拜舞猶得奉皇輿
臘月尾雪意甚濃欻復開霽
曉來豐隆車屢却羲和轍雪意滿江天雲山繞宫闕冰
花剪欲墜亂絮飛復歇娉娉臘前梅天寒亦高㓗羞隨
小桃枝獻歲取俗悦應留玉樹姿相伴寒江雪含情若
有待此意何由說安得孤山圖畫此兩竒絶
後數日始得薄雪
殘臘不附火冬温渠堪說身疑在炎方隆冬有餘熱天
公費許力醖此一薄雪草青先得春麦短未濡蘖因風
始空濛着地忽滴歇人生亦復爾過眼倏變滅誰能將
空花認有作嗔悦急須營一杯爛醉梅上月
次韻季共大雪早遊竹閣書所見
憶昔司酒毋瀕湖賦官屋頗如賀知章上疏得湖曲詩
雖竟坐窮天亦稍從欲三年看飛雪萬嶺琢寒玉有時
横輕舠不敢唾净綠但當忍涕洟豈不念安燠是時走
緋衣荷擔晚相逐堅冰鑿涸隂推日在北陸收藏備賜
頒功用等神速歸來閱空庭玉立僵凍木青燈照詩肩
屢作龜頸縮高軒客誰過寒瓮酒空熟只今古城隅回
望蒼山麓﨑嶇失巖岫紅腐困饘粥王郎飛曉驂此意
知有屬文懷斷弦悲當倩鸞膠續話客想回舟敲門亦
看竹恨無摩詰手風姿寫幽獨憶君腸九回得意日三
復平日交遊盡如子一夔足他時追汗漫便可擺拘束
人生何自苦成敗碁一局
次韻季共再賦
寒深方閉門雪重忽滿屋誰能起僵卧賴此陽春曲曲
高雖和寡喜甚得所欲心知夜光珠大勝煖花玉歌君
窈窕詞侑我荔枝綠頗疑蝸牛廬忽作駝裘燠窮兒偶
作富貧固不待逐我老况才盡文字羞二陸上水船苦
遲脱手彈驚速寒如蝟張毛癡類烏棲木兒時弄筆手
老欲袖間縮打忩聽悉窣坐睡便清熟瞑想西湖雪巳
没孤山麓那知公是時洗鉢飯僧粥㶚橋風雪驢並酌
不相屬政如冠上貂難使狗尾續病骨尚畏寒少待吹
嶰竹春山走倭遲呼客慰窮獨新游亦不惡舊觀疑可
復歡知當有餘飲豈歎不足述作付陶謝囊囊歸自束
相從笑癡兒日暮方生局
次韻季共再賦
住作山中居懶甚不出屋誰知五斗腰須用作鈎曲索
米無如何問舍豈不欲空懷西谿魚紅鱗膾寒玉不知
坐中山修眉為誰綠敝裘裹粗繒隨分了寒燠儻忍作
海夫雖臭亦可逐如其不能然未可歎沉陸此事誰當
論唾面恐自速如君秀芝蘭非世閒草木交蓋久巳傾
談舌未易縮不知人謂何此念吾巳熟年來有新遊妙
語敵嶽麓縣知南屏謙頗為調茗粥何人餘羊羔金帳
意有屬淺斟醉糢糊低唱聲斷續誰同白傅春樓下雪
中竹更題竹上詩傷神想幽獨但恐世間求此樂未容
復况乃籋雲姿自是千里足行看鏘八鸞何止芻一束
應憐老病翁短髮悲曲局
雪中歸坡二絶
天寒歸路雪霏初家近錢塘十里湖烏帽舉鞭誰畫我
固應全似㶚橋驢
小忩梅冷一花明卧榻塵空六尺横多謝去年湖上雪
隨風時到竹坡鳴
時宰生日詩六首(并序)
太師益國公之夀日天子出御府之珍燕於
其家伐鳴鼉之鼔調雲門之瑟飲以玉醴薦
於天庖以錫公無窮之夀盖有年於兹凡百
執事之在位者與夫州牧侯伯之在遠方者
内自中朝南連閩粤西扺巴蜀莫不長言永
歌願祈公夀以相聖天子之祝皆覃精研思
以吐為霧縠鞶繡之詞固亦麗矣彼不能者
將何以復容其喙乎嘗試以天人相與之意
而言之則是若有得於心而應於言者焉往
者上詔將作以建公第廳閣層檐上摩丹霄
宸奎妙畫爛如雲漢乃取商伊之一德揭精
善之美名聖意所在誰不曉然而求天心之
所以克享於公者猶未易名也歲在丙寅天
子親祠於南郊前事之夕天且大雪翼日豐
隆回馭雪止月出星宿清潤天色晏温人皆
異之上心大悦今歲在已巳天子復祀於南郊
陳五輅建龍旂司服獻大裘典瑞秉蒼玉玄
酒在樽大羹實鼎將&KR2041;事於圓丘十有二日
庚寅朝原廟天且欲雨隂雲四垂曾不旋踵
倏大開霽十有三日辛夘上次青城日出扶
桑麗於玉闕有司夜舉祠事天高月白纖翳
不陳爟火既通微風不動明日肆大霈於端
門天顔悦豫太史奏瑞黃雲繞日都城稱頌
歡喜一辭咸曰猗歟休哉此吾君相所以昭
格於上穹之效也夫以丙寅之祥固甚顯異
庸庸蚩尤容或未曉後三歲而天顯其靈尤
甚昭著應如影響事若符契天雖不言若與
之端拜而議矣此豈人力之所能為哉然則
向者吾皇之比德於商臣有若蓍龜之前知
百辟羣工目擊意喻萬邦黎庶罔不是孚則
公之信於君可謂深矣抑公之格於天可謂
至矣於是摹寫德容形之縑素歌詠大美刻
之金石而天語粹温宸翰赫奕海宇流傳一
日萬口皆書契以來所未前聞也追惟前日
扶携老稚流離山谷心口相語初不自意得
見太平之日今乃身遊廟堂和氣之中日覩
禮樂文明之治怡然相與周旋揖遜於俎豆
笙鏞之間亦巳幸矣則其伏拜於公堂之下
以獻區區之祝為不可後也擬古風六首質
而不華俚而不經前不足以攀古人之轍後
不足以躡疇人之蹤固不敢吟踔而前至於
述聖意之所歸明天心之是格其事迹昭著
若諄諄然有言以命之則敢謂庶幾焉謹序
后皇開玉堂仙官儼成列奕奕峨長纓珊珊鳴珮玦中
有一真仙容華燦冰雪維時值中原格鬭彌歲月帝命
下撫摩聊用究施設王綱墜莫舉獨以一手挈至言等
藥石黔黎盡生活帝曰伊誰能何以報殊烈爵之白玉
漿奏以雲門闋徘徊上璇穹千秋拱雲闕
二
軒皇出御世垂拱坐法宫時聞康衢間處處歌兒童霓
旌旋羽蓋問道來崆峒天師廣成子道實與帝同一言
忽相契四海俱同風天師初何言涿鹿未為功蓋以清
淨福下浹寰區中君臣俱好生自然格蒼穹天道本好
還報以歸其躬一千二百歲此夀何由窮
三
南山一何高山高亦何有上有摩霄松蒼虬立盤糾下
有千歲芝食之令人夀挽之為天樞循環轉維斗紫宸
傍七星坐閱幾晚晝帝以殿厥居山龍垂衮繡后皇植
巨木載物見坤厚用以摶洪鈞功乃周宇宙才大用固
難德盛功亦懋社櫟其何顔繁柯日滋茂
四
鳳管吹新陽夙駕欵寒谷鑾車次原廟隂雲立紛覆皇
天倏開霽羲馭亦返軸明庭朝百靈雲韶奏新曲天神
下璇穹精意儼森肅霜華㓗彫俎夜寂響鳴玉燎烟升
紫壇龍旂護黃屋齊明坐宣室肸蠁來萬福大沛均四
方穆穆熙庶俗熟知廊廟功一德天所燭
五
晏嬰昔事齊頗作君臣樂魏絳欲安晉賜樂乃備作區
區二小國功利亦云薄舜德本好生臯夔坐酬酢朱干
舞堂陛綵鳳翔寥廓大哉廊廟功禮文燦交錯登歌奏
郊社率土被和樂仁聲淪肌膚有識自忻躍四海悉歸
仁大信初不約不拍洪崕肩夀亦等山嶽
六
太極肇兩儀君臣亦爰分風后力牧來於今幾何人中
古稱伊周當代知無倫公功出其上未易今昔論功固
未易論報亦難具陳傑閣標盛德備燕昭庸勲丹青繪
縑素奎畫形絲綸凌烟古亦有兹實所未聞何勞不羅
拜金猊祝爐芬永相天自許耆夀尊師臣
次韻子紹臘雪書事
君莫愛廣寒殿冷月姊歸夜乘白鳳空中飛何如長安
城中千門萬戶雪玉皇后闕人間稀明年王春月書正
瑞麦垂黃臘前(闕)衮衣丞相穆天縡白髮野人歌聖政吾
生老矣直宜休此心欲話誰當酬短犂青帽耕雪壟破
曉何時歸飯牛誦君新詩如七發酒酣起舞耳亦熱滿
夜方伴月嬋娟開戶不知風凛冽
元日三首
八風占歲暖先催喜色還從太簇回庭下衣冠天咫尺
雪中宫殿玉崔嵬
去年殘雪在樓臺日上黃簾禁殿開白髮小臣揩病眼
誤隨雲氣到蓬萊
三尺金猊暖御爐黃麾枝下奏番書喜看萬里朝元使
又上今年第一魚
春意二首
客思知多少衰年倍感傷寒猶噤鳥語雨不聽花香去
路如天遠春愁著斗量擬抛彭澤印掛席上歸航
二
雨細無多子雲間又夕陽鳥呼高枕夢花醉老人腸倩
酒推愁去憑詩伴日長王孫歸未得草色自東墻
寒食病起二絶
桃花落後燕雙飛三度清明換客衣猶有江南故鄉夢
起尋楊柳插朱扉
異鄉多病復誰憐怕見清明二月天雪白吳兒觧歌舞
羡他携手上湖船
太倉稊米集卷三十二
