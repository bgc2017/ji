陶菴全集卷十
明黃淳耀撰
和陶詩
和飲酒二十首(并引)
辛巳冬杪客海虞榮木樓賓朋不來霰雪蕭然
惟蘇氏兄弟和陶詩一帙連日吟諷因舉酒自
沃次韻飲酒詩如左蓋亦陶公所云閒居寡懽
紙墨遂多者也
我生勞造化如器陶埏之一入圓方間永離胚渾時縱
心觀虞唐履運傷今兹憂樂兩糾纏孤胸積羣疑沃以
一樽酒形影相擕持
平生麋鹿姿結愛林與山誤懷濟物心汨沒俗中言一
經如法律亭疑三十年彼哉曲學生功名已流傳
鍾期不常有我自得我情營道亦干禄入世仍逃名蕩
蕩宋華子莫知魯儒生如醉被雷燒此骨不受驚清狂
幸如初&KR1132;嵼將何成
飛鳥銜我髮是夕亦夢飛飛飛遭金丸翼塌心中悲車
前有役夫夢醒心依依憶為南面王悔使魂魄歸夢覺
兩相羨更迭為盛衰未辨覺非夢飲矣休猗違
朝光入山樓棲鳥已驚喧攬裘曝新陽暖氣無頗偏仰
視天宇清得我簷前山山中出岫雲變滅何時還我心
正惆悵默與風鈴言
聾明而瞽聰尚存一者是是非兩變易乃復成譽毁深
居觀物態至竟爾為爾蚊眉棲蟭螟厠床幻錦綺
挂書在牛角仰面思豪英虎爭一鴻溝割棄父子情舜
禹安在哉所持奪與傾蕭條二千年不見岐陽鳴痛飲
呼䜿子斯人豈狂生
白雪艷清冬流風送餘姿梅花獨先覺蓓蕾動高枝巡
簷一笑粲所得乃經竒草木有雕鐫我心無思為一悟
衆妙門嚗然脱&KR0919;羈
吳趨百貨集日中市門開輕重各相得龜貝俱滿懷一
夫懷尺璧堅臥與時乖問子何高尚又復非巖棲什襲
誠已勤不如薦塗泥荅言萬乘寶貴與連城諧捉裾使
爾觀我寧懷寶迷一市更俳笑拂衣我將回
北山頗孱顔陟自城之隅風急毛髮寒四顧多荒塗一
笑語山英我至爾勿驅逝汲清冷泉浣此憂患餘高棲
斯可約豈必神麗居
戰伐揚兵塵饑荒殣行道懷哉漆室憂髮白豈待老酌
此三雅杯如雨洒枯槁枯多雨未足一溉色亦好丹砂
何時成天地秘鴻寶置我塵壒間商歌望八表
萬馬脱轡頭豈有獨立時舉世尚鞶帨我亦繡其辭顧
念古人心將無不在兹微言較分寸中藴邱山疑長嘯
上東門恐為時俗欺安得蓋世雄障江使東之
醉鄉無町畦我亦踐斯境陶令終日醉次公終日醒醒
醉盡稱狂醉者得要領生年鈍如槌觴至便脱穎猶嫌
醉鄉人身後名炳炳
我從疁水來新知喜我至我從琴川歸故友邀我醉新
故兩相於何獨安即次本追河汾游不慕主父貴至言
如醥醪咽之有雋味
逾壯添一丁酒徒飲我宅醉歌尚盈耳殤去杳無迹古
來大聖人乃衍螽斯百豈無襄陵鄧亦有香山白此理
茫昧然而我何歎惜
我有小弱弟授以田何經經史略上口羽毛新欲成與
作百里别每歎寒暑更嗟我貧負米嗟汝勤趨庭祝汝
勿學我赤霄奮雄鳴孤雲飛寒原鶺鴒有深情
至樂走馬獵好之能發風君看日月耀自在金庭中聖
人守中規塞極乃得通所以苦縣言天道猶張弓
少小味義根探珠云可得歲月難把玩冉冉向不惑墜
緒既微茫賢關屢開塞一室且蕪穢况乃活邦國逝將
畊守田稼穡在玄默
我友兩三人夭枉皆未仕覃思頗追古苦節洵求已彼
貽君房言我懷貢公恥何知彈指間相率赴蒿里使我
為塗人學問失綱紀老驥疲欲休脩畛浩無止俯仰百
慮煎耿耿或可恃
我愛陶夫子逸氣含清真遺民耦柴桑默語如飲醇有
時荷鋤歸悦喜良苗新薄醉便忘天急觴欲椎秦後此
李謪仙胸中亦無塵王侯輕蟬翼紀叟獨殷勤以吾學
二子頗覺風期親有如桃花源漁子能問津傾壺就釣
碣漉酒裁疎巾安用聖人為臣今中聖人
和形贈影
海鯤能化鵬麥有為蝶時當其鵬與蝶故吾豈戀之如
何我與爾百年拘繫兹雖非膠漆堅坐臥如有期不見
爾去我爾又無留思日月兩跳丸俯仰情悽洏去去躡
紫庭愆室恐受疑屋漏如可葺為我商一辭
和影荅形
一鏡持照君盡見君妍拙餘鏡復照我鏡鏡皆肖絶君
我同鏡華等無可喜悦念居歴刦中幾聚還幾别君顯
我之明君隱我之滅終無至人術水火不濡熱感此相
因依微分為君竭木葉將斡殼一視無優劣
和神釋
我在天地間肖貌則斯著刀亡利可滅我獨無新故譬
造土偶者泥水相依附泥潰復歸土曾聞昔人語今我
與二子假合為同處我動爾豈知爾行我仍住生滅一
曙間那復由氣數多君束縛我遣作閑家具冰炭成哀
樂波瀾生毁譽如今棄不將不待將不去(禪家有死時將不去之說)
猛虎在山林獨往無怖懼至人如孩提不學兼不慮
和辛丑歲七月赴假還江陵夜行塗中口號(崑陽舟中)
(遇雪作)
歲暮多烈風同雲復冥冥邅迴百里間亦似千里情憶
我寒梅花兹晨笑柴荆喧啾下鳥雀剥啄來友生豈知
孤篷下一笑雙眼明決決文凘流遥遥巖岫平舟重既
晨發路迷且宵征所欣豐歲祥農鳸可以耕兼悲凍死
骨不見蔓草縈一觴酬袁安媿爾千秋名
和與殷晉安别(送天河令徐孟新)
臨歧多淡然别後心長勤况兹萬里游隔我平生親綵
紒入膠庠得子成芳鄰俛仰二十年不異夕與晨循道
豈有殊眷此行藏分我居子獻策荏苒踰冬春人歸筮
盍簪客去詠停雲章縫及銅墨笑談阻清因所願酌貪
泉不改吳生貧上言敬皇休下言撫烝人
和于王撫軍座送客(再送徐孟新)
我昔遊西江春盡花草腓竹間墜猿狖木杪聞催歸子
今行此道我夢猶依依夢中與子行既覺乃乖違交淡
欲無言事歡宜塞悲羣龍今滿朝火辰揚其暉贏糧兼
策馬尚恨功名遲贈子青蘭花以當瓊玖遺
和荅龐參軍(三送徐孟新)
宜陽蠻蜑國頗習中州言蒼山擁縣城隠几如邱園閑
咀馬㯽榔靜詠舂陵篇喧喧銅鼓中琴歌獨悠然我欲
往從之奮飛無階緣佇聞嘉政聲憤懣當一宣我家老
涪翁清風滿江山將子留妙染餘事垂千年
和乞食
方朔雖長身侏儒頗笑之貧欲去揚子避席反遜辭嗟
余累口腹此日貿貿來堂下設麄食筵前置殘杯對之
騂我顔強詠衡門詩事事遜淵明獨如彼寡才才拙性
復剛我窮真自貽
和連雨獨飲
影與我為雙無解此煢然孤斟勸我影終勝監史間缸
花豔深杯起舞聊偏僊欣慼兩何為我上不有天天豈
讓一夫久處安排先乘流且安行遇坎當徐還庶幾風
波中養此草木年不見桃李花去去無多言
和詠三良
忠臣死社稷忽若鴻毛遺不聞棄髮膚下薦螻蟻微堂
堂百夫特殺身奉恩私清血沾便房游魂依繐帷小節
亦何有君德良已虧不見蹇叔徒黃髮各有歸蒼然墓
木拱死豈忘塞違遺風既墋黷容悦更相希詐泣與佞
哀生作牛山悲吾誠愛吾鼎不願衣人衣
和詠二疏
仕宦如飲酒酒半當辭去環坐式號呼寧復有佳趣二
疏昔在漢抗志黃鵠舉天子重元寮儲君惜賢傅蜚遯
竟超然歎息動行路便便夸毗子登隴左右顧進慕鐘
鼎羶退邀朋黨譽白首纓華簪此豈真急務陶公棄五
斗千載符風素高車感傾覆曠語發深悟伊余老匹夫
無復羈絏慮富貴倘不免斯理久昭著
和詠荆軻
六國本蚩蚩弱姬而為嬴前鋒指督亢太子呼荆卿雪
泣視日影戴頭入咸京金注豈再擲不待彼客行秦強
資盗馬楚霸用絶纓取士以度外能屈四海英憶昨燕
市上劍歌有雄聲狗屠與漸離皆足托死生拈掇苦不
廣自致匕鬯驚丹誠昧大計軻亦負虚名客中有此竒
寄在何門庭早進黃金臺當值數十城在燕非一昔臨
發乃經營豈惟劒術疎好謀不好成千秋博浪椎一擊
非凡情
和癸卯十二月中作與從弟敬遠(舍弟偉恭初為博士弟子作此)
(示之)
毛義非通人意與當世絶撫兹劬勞願衡門未能閉寄
食漂母餐養高袁安雪進退欲如何終然抱孤潔今朝
講肆開爼豆為爾設蹮蹮媚學子游戲亦可悦所願遵
周行前修有芳烈既擷三春華仍存貫霜節吾衰甚矣
夫邱園將牧拙不見同人爻語默本無别
和荅龐參軍(送侯生記原游北雍)
養真衡茅我讀我書瑶珠玉璇斐然清娛豈無雅曲駭
彼爰居子非侯芭載酒我廬子有羣從維席之珍穆穆
醇酒不可疎親草木同臭矧伊喆人一室邈然天涯比
鄰嘉運遘會撫情孜孜天閽既開將子謁之策爾名驥
陳我佹詩嗟老羞卑亦匪我思緩子旬日終當離分子
遄行矣謝慼招欣屹屹燕臺亭亭吳雲豈必風翮嘉聲
遥聞八音綢繆黃鐘獨鳴梟盧先得陋彼撩零祈祈國
胄集於上京鵲起爭高龍盤靡寧陶陶朱夏颯來雄風
六翮既齊在盈宜沖抗手一揖鼓琴三終爰贈爰處各
敬乃躬
和讀山海經(十三首)
陶詩多遊仙語坡公讀抱朴子和之余讀陶隠
居真誥有感聊倣兩公之意
今日晝景清雨翻蕉葉疎真氣一回薄虚白生我廬緬
懷千載人㖟記得竒書中苞仙五品傍載鬼一車華陽
有高隠靈筆動記疏開帙再三歎我豈火宅俱願學張
激子闖然遇山圖慧業有先後精誠或相如
隠居高蹈士長揖賓龍顔靈風結遐想駐彼無窮年千
秋征虜亭不遠句曲山吾欲劇醪醴誰當餐至言
我聞興寧中龍書滿山邱許君及楊羲靈氣相與儔真
經有淵源此書導其流逝追長史轍改字為遠遊
仙人紫清妃偶景匹陰陽假合夫婦名二曜同久長凡
夫想搔背終不見神光咄哉張陵術誤人赤與黃
短世積悲愁愆房生愛憐舟車載人罪送入羅酆山高
真發慷喟嚾嚾有苦言世智等蜉蝣不思龜鶴年
吾家子陽翁服餌兼草木頹齡九十餘忍死臥空谷朝
剥桃皮食暮赴黃水浴丹成入霞門玉晨光照燭
阿映初得道百鬼來太隂周魴嚴白虎捕詰紛如林人
馬忽驚散空中有佳音火鈴是何物旌此勤苦心
荆棘滿人世中藏火棗長剪棘出火棗啖之亦尋常鸞
音唱作曲鳳腦剖為糧來去若飛鳥游戲天中央
天地昔崩分英雄競馳走秦項與曹劉百戰爭勝負下
視山澤臞渺然亦何有豈知賓四明坐落此曹後
琅花非一葉丹罏滿山海散形入空虚無在無不在十
試一不過退落俄成悔風火誠可惜日月不相待
仙釋本一機如月在摽指因煩而領無此事出生死内
欲存中黃外不遺踐履三官倘鈎考虚皇信可恃
青烏本凡材朱㹠實賤士直以辛勤故飈輪為之止高
人體蕭蕭視彼奴隸爾有心如右英得不許斧子
浮世真肉人前身忝仙才清都有朋舊聯袂望我來歧
塗與素絲舉目堪疑猜過此少味矣我生豈徒哉
和遊斜川(遊桃源磵觀水作)
山行無前期佳處輒小休愛此巖壑名慰我寂寞遊㳂
緣一水曲目運心自流洄洑類修蛇呀呷如驚鷗尋源
忽而止惆悵復經邱邱中戴勝鳴關關互相儔農歌隔
田水此唱疑彼酬丈人吾師乎知有秦漢不枕流雖未
能樂水且忘憂顧慙濠濮趣天機猶外求
和癸卯歲始春懷古田舍二首(并引)
沈生隠居城南有地數百弓鑿渠通水雜植珍
木余與唐陳二三子以春晴訪之留飲海棠花
下遥望夾岸桃花與平疇相映悠然樂之因取
陶公語名其亭曰懷新并題詩二首而去
在昔聞桃源漁人一來踐躡尋久未得愴恨豈能免番
番市南翁迹邇心自緬力穡同齊民傳家師上善手植
千樹花春至令人遠我行流水上心蕩不知返游侶亦
相忘緣源弄清淺
舊榖滿場圃知子良非貧糟牀注春醪酬汝四體勤開
軒一笑粲莫適為主人荈芽花乳香鱠縷銀絲新咄嗟
行酒炙童僕皆欣欣中原有格鬭行子勞問津不能濟
時代甘與農圃鄰逝辭謝景夷來就劉遺民
和止酒(并引)
與偉恭共申戒殺之禁因戲和陶公此詩詩中
有云好味止園葵是公亦學佛作家
昔和岐亭詩見殺即勸止欲將不見聞攝入見聞裏邇
來縱鸞刀老饕何氏子譬彼剛制酒觸酒復歡喜默思
喪亂來冤魂呼不起糟猪恣咀嚼舂磨無天理(朱粲云醉人肉)
(如糟猪黃巢有舂磨寨)是生皆惡死何分物與己巳物既不分微
命亦同矣斷殺有頓漸(梵□頓制鹿苑以來毗尼漸制)悲力無涯涘從
嘲儒入墨殺牛遜禴祀
和停雲
黃文旦敬渝楚産也談理性之學兼通世務以
計偕路阻紆軫過疁扺掌而談有詩見贈於其
行也和停雲詩荅之
密雲在郊&KR0579;其思雨瞻望金臺道路修阻傾蓋得朋孤
琴載撫爾驂既停我輈斯佇有晦者學千禩冥濛我障
我疏如彼河江月出皎兮談話西窗抗懷古初掉鞅以
從春葩曜林秋喪其榮子落華芬孔思周情於古有言
斯邁斯征尊聞行知以勖鄙生水有澄波松無改柯輿
衛具矣式鳴鸞和嗷嗸蒼生望子實多我亦枕戈如祖
生何
和示周掾祖謝(夏鎮謁先聖廟作)
此邦本尚武絃誦亦可欣投戈拜宣聖感彼歌風人(地屬)
(徐之沛縣有漢高帝遺跡)我來訪遺黎兵烽歲相因膠黌隔荆杞狐
兔競來臻豪聖兩歇絶英圖竟無聞延頸待賊刃拜跪
良已勤(土人云今年流寇以三四騎穿土城而過居人奔避不暇其不及避者皆長跪受刃不復敢以)
(一矢向)吾聞古黔夫牧守祭四鄰淮海未云晏浩歎黃河
濱
和始作鎮軍參軍經曲阿(并引)
過武城泊甲馬營驛村中秈米已熟居民頗有
樂生之意偶至野老周渭南家與之談有足異
者因誦陶詩云目倦川塗異心念山澤居次韻
以贈渭南
客行倦永久晨夕無可書此鄉風土佳宛爾吳會如青
蘘繞場圃皂槲垂交衢中藏十畝園溝塍自通疏主人
種瓜者銀青莫肯紆丁壯合二耜兒童課三餘我非賈
大夫思與季子居冥飛學歸鴻樂游隨鯈魚不知誰迫
我心跡乃爾拘驅驅黃金臺愧爾南陽廬
和九日閒居(癸未九日寓京邸和陶九日二首寄偉恭及諸親舊)
羇心如秋草方枯已旋生良辰過我前端憂乃無名厲
厲驚飈嚴皚皚山雪明朔鴈流寒影邊鞞動悲聲古之
豪俊人感此多促齡我獨胡為爾樽開且徐傾平吟懷
惠連默對思公榮知音不在側何以訴中情願為雙飛
鴻羽翼不可成
和已酉歲九月九日
晨風鴥北林好音時一交聽之忽不樂庭柯已秋凋搔
首望薊邱策馬欲登高終風捲蟲沙萬里曀璇霄沈歎
自騷屑斗酒蠲煩勞酒半生清悲焚我腸胃焦遥遥知
此心獨有五柳陶浮名棄之去千載同今朝
和贈羊長史(請假南還經樂毅墓作貽同年二三子)
七雄昔横騖君臣相詐虞明明望諸君丹青照遺書金
臺久摧塌邱隴存舊都孰云土一抔峻嶻不可踰我來
觀國光艱難撫皇輿寤思明義存寐與精誠俱南轅過
良鄉拔劍心躊躇騎劫今在軍巖疆定何如乾坤日蕭
索江海多榛蕪問誰列周行翕習乃多娛壯士方虎步
廟謨慎勿疎西當封崤函南請懲荆舒
和還舊居
俶裝已傷離望門反愁歸我生如波瀾流坎皆可悲潛
身學閉關卷舌謝百非玩思天地心編剗古所遺真交
二三子相見語依依譚諧未及終急景已相催萬境如
簷花當盛便有衰童子勿弄影憂樂付一揮
和歲暮和張常侍(寒夜與所知者小飲)
朔風鳴枯桑寒冰合井泉萬物皆知時夫我獨何言翳
翳掩蘭室心思悁已繁故人一來斯音旨良未愆問訊
我無恙單車度千山笑指青鏡中擕此白髮還暮景來
飛騰儒墨兩徽纏坐忘先師訓無聞送華年逝水昧還
期菁華知暗遷一觴且盡醉醉醒兩茫然
和乙已歲三月為建威參軍使都經錢溪(送侯生智含看)
(梅西山)
西崦有佳花首春烟霧積良遊阻塵鞅耿耿懷在昔野
寺流晨鐘雲林矯風翮湖山光皎鏡千里如不隔之子
天機深平吟謝形役一持金石韻如與清賞易幽悰方
悁勤况復暫離析寄言山中人參取庭前柏(山中有僧談臨濟禪)
(智含將從參學)
和詠貧士七首
平生蹈孔孟遇物心依依孤燈倚空壁思借寒女輝力
少意自多如走不逐飛盛夏賦行役淩冬復來歸﨑嶇
何所得所得寒與饑逝展丈夫雄永釋兒女悲
我興曠古懷不見羲與軒章韍豈不好未能易邱園疲
馬愁路歧破劍銷炎烟曷以抗老饑道書讀且研南鄰
不厭余講德有微言原憲蓬蒿人誰謂賜也賢
孫登彈一絃陶有無絃琴宮商雖&KR1132;嵼千載流孤音客
有為余言枉尺蘄直尋軒渠聊對客酒貴吾不斟亭亭
山上松高節為衆欽孰云異語默而不同此心
朝得故人書緘題日在婁(鄭同年寄書至)開緘釂十觴天末遥
獻酬杞國憂天傾婺婦恤宗周哀哉許氾輩迺懷田舍
憂赤風蕩中原飛鳥亡其儔傾筐謀一醉已矣慙苟求
坎坎伐檀者乃在河之干山榛有深思退隠於伶官吾
道若拱璧豈以貿盤餐應知賢逹人亦迫饑與寒清風
灑空虚永慕陋巷顔猪肝累鄉邑去去之河關
落花墜茵席其半隨飛蓬繄豈賦命殊無心成化工絳
灌排賈生何侯薦兩龔得失自在彼屈伸將無同默思
塞翁旨固窮有餘通逃富豈情歟執鞭未可從
好遊非蜀嚴亦歴四五州出處雲無心頗與簾肆儔滅
釡燃孤炊投錢酌清流我生如百草遑代春雨憂客來
仰屋梁有諮多不酬問我何苦心居貧宜進修
和雜詩十一首
刦風吹南山化作海底塵四大互騰轉忽然有我身狂
馳百年中擾擾分怨親豈知冰炭懷靜與虚空鄰有生
會歸盡有夜會嚮晨星燈兩翳幻吾將問化人
精衛何其愚填海欲成嶺夸父持杖走猛氣逐日景彼
為不可成至竟同灰冷余持一寸膠澄彼江漢永鬱儀
抉陽烏螢尾滅無影儒門誠淡泊分道貴同騁身中草
賊敗信矣烟塵靜
細物有蚍蜉撼樹不自量下士笑大道如路擬諸房翼
然望觚稜何者為中央河汾稱釋迦龍門紀伯陽信美
未探本多歧誤羊腸
夸者爭榮名幾人能至老孔翠傷其尾明膏不自保中
台星未坼金谷酒將燥此時褰裳去豈非見幾早咄哉
彼蜣蜋丸糞死猶抱相牽入禍門歎息復何道
拔劍登高臺曠望悲楚豫誰為虎傳翼餧肉使騰翥厚
下有長策兵食急可去如何截足趾而為適屨慮維水
載覆舟民情兩相如奔鯨挾駭浪跌蕩安得住平生湖
海客高臥恐無處棟折將壓人國僑能無懼
醜者自云妍言醜輒不喜撫鏡百醜呈何與言者事刀
蜜不可嘗諫果有深意古來苦硬人我獨不相值飛光
轉簷宇流暮何其駛四十嗟無聞百念都棄置
正風何沖融楚騷淺以迫元封逮建安祖述遞阡陌波
瀾漲庾鮑酋帥雄甫白﨑嶇文章境坐使堂奥窄吾觀
道與文不啻分主客永言思無邪性情有真宅
漢儒于六經寢食猶農桑千百存什一&KR2936;駁米與糠後
人恣揀汰適道資贏糧回斡侔雲漢條通儷陰陽我耕
君食之此意勤可傷側聞斲輪言冥會神無方林中日
觀易如舉瑶池觴
昨預曲江游龍樓拜玄端有詔推史才慙愧丘明遷貞
女恥自衒硜硜已華顛我豈利齒哉名可噉而飡東方
隠金門龐藴空世緣季孟參處之志在淵明篇
高人夏仲御木石隠會稽兒撫賈太尉拂衣歸蒼崖阮
公稱曠逹竒志寓詠懷竟造九錫文此穢天可彌君子
終日行不使輜重離應龍潛玄關曷識剪與羈窢乎飄
風旋不消還不虧
鑠石始南薰折緜始微涼秋鴻隨陽來春鷰定巢梁喆
人見未形如矢來無鄉風詩戒綢繆周易謹履霜此意
久欲吐復恐吾言長
和歸田園居六首(并引)
余欲耕無田欲灌無園偶讀容城先生和陶詩
云安得十畝宅背山復臨淵是亦貧者之作也
因本其意和之使偉恭諷於座隅以為嬉笑焉
家無環堵宮(余隨家大人僦屋以居)所至思買山何異俟河清人
壽期千年安得如古人采山復臨淵敬受十賚文賚以
北阪田巖棲高百層老屋餘三間湖江流東西竹木縈
後前中央置講堂文史浩如烟歌風復蹈雅樂死忘華
顛此意恐蹉蛇飛光去閑閑畫餅不可食詼諧聊復然
櫪馬貪棧豆至死困羈鞅涸魚縱老湫豈復有還想物
性限通塞喆人矢長往逍遥漆園吏簡潔彭澤長(顔延年陶)
(徵君誄廉深簡潔)天全不求鑿性褊聊自廣脱略世教外報我
以鹵莽
菊潭有甘泉飲者壽古稀華陽有真境遊者憺忘歸安
得乘飛輪靈風卷行衣選麗盡所惬研神永無違
村甿不解事妄意城市娛豈知金閨彦亦復懷村墟超
遥至人心適我成安居視世等塵露視身同橛株樂是
蓬蒿間中心常晏如東鄰牙籌多西鄰木石餘雅俗更
相誚至竟皆空虚爾有倘非有吾無豈真無
天道夷且簡人情險而曲乘雲招松喬高屋翹吾足(蘇躭)
(詩翹足高屋下見羣兒)柴桑有深意會者唯玉局酣歌豈足恃日
月如轉燭冥靈忘春秋朝菌限昏旭
吳山如好女姿態浮綺陌往買二頃田飲河心易適梅
開玉雪眩楓落霧雨夕五湖白浩浩攬取入簷隙花鳥
吾友于文賦爾僕役野老課耕牧家人勤紡績此意信
悠哉夢遊果何益
和擬古九首
嚴雪秀松柏勁秋凋蒲柳貞脆各有終金石獨堅久鬱
鬱復鬱鬱起坐思親友出門無所見入室斟吾酒山川
多白雲契闊兩媿負非無千黃金不敵寸心厚寸心豈
云多市道迺無有
朝見東日昇暮見西日終咄哉宴安毒懷之劇兵戎大
禹惜寸陰卓為天下雄千秋長沙孫榮木悲勁風往古
去不極來今浩無窮詎忍學草木悠悠時序中
亭亭采桑女清光映城隅羅衣形纖手皎若春荑舒芳
風何飄飄薄暮歸重廬行子皆歎息願言與之居空簾
隔星漢白露委蘼蕪淵意不可道蹇修定何如
步上姑胥臺悲風來大荒古墳何嶕嶢下有黃金堂寶
衣化寒灰月露浩茫茫前朝割據時復作繁華場侯王
及厮役聚歛歸北邙感此拔劍舞青山為低昂秉燭方
視夜歘忽明東方我非好名人亦起羊公傷
秦王索趙璧舉國莫能完相如睨殿柱猛氣衝危冠歸
逢廉將軍煦嫗有好顔兩虎不私鬭丸泥封函關奄奄
曹李徒竟死持兩端如彼千歲狐伏匿辭抨彈道遠識
良驥鳥多知孤鸞惻愴無衣子誰為共歲寒
弱年見承平自謂長如兹一從更事來世已非前時雕
虎横井陘黃流混澠淄仗劍出門去行行復狐疑路逢
季主儔問彼龜筴辭龜筴不我告黽勉自研思仁義心
所安皇天吾不欺瀉水置平地東西任所之撫琴操猗
蘭亂之以佹詩
華月漾閨景絲管含清和美人如飛鸞楚舞能吳歌歌
竟蘭膏滅永夜歡情多嚶嚶巧言鳥榮榮朱槿華華落
鳥飛去歈豔其如何
萬物互膠轕至人獨天游太倉含稊米稊米含九州心
棲無何鄉風定水自流纖塵點靈臺蔽翳同山邱堂奥
開西竺合轍推莊周斯言有妙理當以寂寞求(吾友夏子云列)
(子近仙莊子近佛)
崇蘭有遺芳幽谷行采采斯須落鮑肆坐覺清芬改脂
車適崑邱檥舟濟滄海日短道路長况復堪久待潔清
存靈神矢之以靡悔
和時運(再游城南沈氏園亭作)
翩翩同人藹藹芳朝非駕非舟即彼近郊新蓱泛沚温
煦凝宵一雨如絲溪卉皆苗悠悠方塘我纓既濯膴膴
清甽載游載矚時節來斯悵如未足寓目成賞式陶且
樂昔經魯邦吟咏清沂古人邈矣浩嘆遄歸茝香在懷
獨絃是揮豈有榮名投竿以追班荆蔭松指曰吾廬雉
雊登壟鷗行炯如弟子撰杖先生提壺物我欣欣一歡
在余
和勸農
維我海壖雜居四民兼貧擅富滑其醇真流庸失業旱
蝗相因易子而食幾如宋人(辛巳歲大荒民相毅食)稽古農皇爰
及唐稷無有舄鹵而不播殖吉貝麻麥功比力穡孰云
療飢必需鼎食有渰春興膏此平陸牛犁整齊男婦悦
穆隻雞祭社其至麏逐坐賈行商不如野宿博戲誠樂
啙窳難久居有僮指出有鄰偶古稱區種十斛一畝棄
稷弗務咄汝游手樂歲厚積凶猶勤匱有匱靡積汝復
奚冀肥磽同疇勞逸異至騐彼收穫惰農斯愧同是烝
民或生邊鄙燋爛有期鋒刃是履此焉不思禍災一軌
爾耕爾畬一變俗美
和移居二首(擕家寓邱氏鄉園作)
我營蝸牛廬君乃推大宅暑借竹柏陰寒庇風雨夕一
從嬾惰來事事避形役不能理牆屋幸許均茵席身非
漆園吏蘧廬如夙昔來此誠偶爾去彼非蕩析
鄰翁天機深不讀書與詩我為道今古耳學頗有之日
出長營營日入無所思青青舍北松識彼年少時見人
無揖讓親疎並如兹祝爾勿入城恐遭童子欺
和和劉柴桑
我經山澤間細行每躊躇今兹荷天力静寄田園居牆
連友生家竹映從弟廬流水周屋下雞鳴應遥墟閒訪
齊民術精微在菑畬井臼時一操習氣通勞劬賓階綠
苔長蕭散禮數無去去久如兹人代自相疏默哂桃源
人衣食煩百須彼居既不出我往定焉如
和庚戌歲九月於西田穫早稻(并引)
伯父正宇先生老於南畮種樹穿池皆有深意
余移居相近日盤桓場圃之間因倣坡公意取
淵明詩有及草木蔬榖者次韻五首以呈
西郊青冥色在此長林端主人未梳頭先報竹平安風
吹雨裛時客來但遥觀獨行籬落中細斬惡竹還今年
驚蟄早筍萌破春寒烹煎雜羹臛饋餉周貧難我來吟
空庭高興不可干横空一縞鶴識此清癯顔此君本蕭
蕭與世無相關兩袖清泠風相對亦可歎
和丙辰歲八月中於下潠田舍穫
旄桃結水濱雀梅出牆隈我涎如饑蛟飽噉兼袖懷園
丁裁接時巧與物性諧澆培三四年根高可棲雞曾愛
花萼好提壺賞周回再來見綠葉節序迅可哀舍南葡
萄藤滿架微花開清香落巵酒玉山自傾頹野芳遞滋
蔓野情無張乖尋玩草木性甘從山澤棲
和五月旦作和戴主簿
村居如修齋缾罍笑艱窮有時思雞豚往預社案中獨
有三畝園靃靡無凶豐新蕨養耆齒老韮延温風閉門
種蕪菁可禦一歲終食肉智常昏采山趣彌沖堯禹真
父老未謝玉食隆棄機從漢陰礪齒懷碧嵩
和酬劉柴桑
芝菌含雲氣不屑生道周紫蘭本孤芳抽莖待素秋獨
有大宛麻扶疎繞西疇八榖性雖良能復勝此不(服胡麻能)
(斷榖陶弘景云八榖之中惟此為良)服食嗤子房赤松豈堪遊
和和胡西曹示顧賊曹
芙蕖開方塘晨朝倚輕颸有如翠幕中秦女卷紅衣玄
天一滴露夜氣杳微微浮榮笑朱槿假色羞戎葵(鄭樵云女)
(人以葵漬粉傅顔為假色)我來高柳隂默坐觀盛衰畏此芳香散卻
扇不敢揮魚鳥日親狎怊悵歸田遲蒲荒菱復少池上
含空悲
陶菴詩集卷十
