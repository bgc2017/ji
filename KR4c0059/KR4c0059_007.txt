唐賈浪仙長江集卷第七
普州司倉參軍范陽賈島浪仙
送崔嶠遊瀟湘
功烈尚書孫琢磨風雅言渡河山鑿處陟峴漢灘喧
夢想吟天目宵同話石門楓林葉欲下極浦月清&KR1680;
寄朱錫珪
遠泊與誰同來從古木中長江人釣月曠野火燒風
夢澤吞楚大閩山阨海叢此時檣底水濤起屈原通
馬戴居華山因寄
玉女洗頭盆孤高不可言瀑流蓮岳頂河注華山根
絶雀林藏鶻無人境有猿秋蟾纔過雨石上古松門
寄胡遇
一自殘春別經炎復到凉螢從枯樹出蛩入破階藏
落葉書勝紙閑砧坐當牀東門因送客相訪也何妨
送李戎扶侍往夀安
二千餘里路一半是波濤未暁著衣起出城逢日高
關山多寇盗扶侍帶弓刀臨別不揮淚誰知心欎陶
送孫逸人
衣屨猶同俗妻兒亦宛然不餐能累月無病巳多年
是藥皆諳性令人漸信仙杖頭書數卷荷入翠微煙
寄華山僧
遥知白石室松栢隱朦朧月落看心次雲生閉目中
五更鍾隔岳萬尺水懸空苔蘚嵌巖所依稀有徑通
送李登少府
伊陽耽酒尉朗詠醉醒新應見嵩山裏明年躑躅春
一千尋樹直三十六峰隣流水潺潺處堅貞玉澗珉
易州過郝逸人居
每逢詞翰客邀我共尋君果見閑居賦未曾流俗聞
也知隣市井宛似出囂氛却笑巢由軰何湏隱白雲
詶鄠縣李廓少府見寄
稍憐公事退復遇夕陽時北朔霜凝竹南山水入籬
吟懷滄海侣空問白雲師恨不相從去心惟野鶴知
净業寺與前鄠縣李廓少府同宿
來從城上峰京寺暮相逢往往語復默微微雨灑松
家貧初罷吏年長畏聞蛩前日猶拘束披衣起暁鍾
送南卓歸京
殘春別鏡陂罷郡未霜髭行李逢炎暑山泉滿路岐
雲藏巢樹鶴風觸囀鶯枝三省同虚位雙旌帶去思
入城霄夢後待漏月沉時長策并忠告從容寫玉墀
卧疾走筆詶韓愈書問
一卧三四旬數書惟獨君(一作書至獨思君)願爲出海月不
作歸山雲身上衣頻寄甌中物亦分欲知強徤否病
鶴未離群
長孫霞李溟自紫閣白閣二峰見訪
寂寞吾廬貧同來二閣人所論唯野事招作(一作訪我)住
雲隣古寺期秋宿平林散早春漱流今巳矣巢許豈
尭臣
送惟一遊淸凉寺
去有廵臺侣荒溪衆樹分瓶殘秦地水錫入晉山雲
秋月離喧見寒泉出定聞人間臨欲別旬日雨紛紛
鄭尚書新𨳩涪江二首
岸鑿靑山破江𨳩白浪寒日沉源出海春至草生灘
梓匠防波溢蓬仙畏水乾從今䟽决後任雨滯峰巒
又
不侵南畝務已拔北江流涪水方移岸潯陽有到舟
潭澄初搗藥波動乍垂鈎山可䟽三里蹤知(一作惟應)曆
億秋
寄喬侍郎
大寧猶未到曾渡北浮橋暁出&KR1057;船寺手擎紫栗條
差池不相見悵望至今朝近日營家計繩懸一小瓢
送去華法師
在越居何寺東南水路歸秋江洗一鉢寒日曬三衣
默聽鴻聲盡行看葉影飛囊中無寳貨船戸夜扄稀
送蔡京
躍蹄歸魯日帶漏別秦星易折芳條桂難窮邃義經
登封多泰岳廵狩徧滄溟家在何林下梁山翠滿庭
慈恩寺上座院
未委衡山色何如對塔峰曩宵曾宿此今夕值秋濃
羽族栖煙竹寒流帶月鍾井甘源起異泉湧漬苔封
題朱慶餘所居
天寒吟竟暁古屋瓦生松寄信船一隻隔鄊山萬重
樹來沙岸鳥窗度雪樓鍾每憶江中嶼更看城上峰
送黃知新歸安南
池亭沉飲徧非獨曲江花地遠路穿海春歸冬到家
火山難下雪瘴土不生茶知决移來計相逢期尚賖
贈胡禪師
自是根機鈍非關夏臘深秋來江上寺夜坐嶺南心
井鑿山含月風吹磬出林祖師携隻履去路杳難尋
元日女道士受籙
元日更新夜齋身稱净衣數星連斗出萬里斷雲飛
天寒吟竟暁古屋瓦生松寄信船一隻隔鄊山萬重
樹來沙岸鳥窗度雪樓鍾每憶江中嶼更看城上峰
送黃知新歸安南
池亭沉飲徧非獨曲江花地遠路穿海春歸冬到家
火山難下雪瘴土不生茶知决移來計相逢期尚賖
贈胡禪師
自是根機鈍非關夏臘深秋來江上寺夜坐嶺南心
井鑿山含月風吹磬出林祖師携隻履去路杳難尋
元日女道士受籙
元日更新夜齋身稱净衣數星連斗出萬里斷雲飛
霜下磬聲在月高壇影微立聽師語了左肘繋符歸
重與曹彭兵曹
故人在城裏休寄海邊書漸去老不遠別來情豈疎
硯冰催臘日山雀到貧居每有平戎計官家別勑書
贈莊上人
不語焚香坐心知道巳成流年衰此世定力見他生
暮雪餘春冷寒燈續晝明尋常五侯至敢望下階迎
落第東歸逢僧伯陽
相逢湏語笑人世別離頻暁去長侵月思鄊動隔春
見僧心暫静從俗事多迍宇宙詩名小山河客路新
翠桐猶入㸑淸鏡未辭塵逸足思奔驥隨群且退鱗
宴乖紅杏寺愁在綠楊津老病難爲樂𨳩眉頼故人
皇甫主簿期遊山不及赴
休官疋馬在新意入山中更住應難遂前期恨不同
集蟬苔樹僻留客雨堂空深夜誰相訪惟當淸淨翁
宿成湘林下
相訪夕陽時千株木未衰石泉流出(一作出幽)谷山雨滴
栖鴟漏向燈聽數酒因客寢遲今宵不盡興更有月
明期
喜雍陶至
今朝笑語同幾日百憂中烏度劍門静蠻歸瀘水空
步霜吟菊畔待月坐林東且莫孤此興勿論窮與通
酬胡遇
麗句傳人口科名立可圖移居見山燒買樹帶巢烏
遊遠風濤急吟清雪月孤却思初識面仍未有多鬚
宿慈恩寺郁公房
病身來寄宿自掃一床閑反照臨江磬新秋過雨山
竹隂移冷月荷氣帶禪關獨往天台意方從内請還
送禇山人歸日東
懸帆待秋水去入杳冥關東海幾年別中華此日還
岸遥生白髮波盡露靑山隔水相思在無書也是閑
寄韓湘
過嶺行多少潮州漳滿川花𨳩南去後水凍北歸前
望鷺吟登閣聽猿淚滴船相思堪面話不著尺書傳
雨夜寄馬戴
芳林杏花樹花落子西東今夕曲江雨寒催朔北風
鄊書滄海絶隱路翠微通寂寂相思際孤缸殘漏中
喜無可上人遊山回
一食復何如尋山無定居相逢新夏滿不見半年餘
聽話龍潭雪休傳鳥道書別來還似舊白髮日高梳
寄毘陵徹公
身依吳寺老黃葉幾廽看早講林霜在孤禪隙月殘
井通潮浪遠鐘與角聲寒已有南遊約誰言禮謁難
其二
賓佐兼歸覲此行江漢心别離從闕下道路向山隂
孤嶼消寒沬空城滴夜霖若邪溪畔寺秋色共誰尋
寄劉侍御
衣多苔蘚痕猶擬更趨門自夏雖無病經秋不過原
積泉留岱鳥疊岫隔巴猿琴月西齋集如今豈復言
送韋瓊校書(缺)
唐賈浪仙長江集卷第七
