梁谿集卷七十三宋李綱撰
表劄奏議三十五
彈壓遣發董旼降到王方曹成人馬經過衡州
出界奏狀
收降到馬友下潰兵步諒等奏狀
乞發遣水軍吳全等付本司招捉楊么奏狀
乞給賜度牒紫衣師號變轉修葺廨舍奏狀
乞將鼎州依虔州等處例帶提舉鼎澧等州兵
馬盜賊公事奏狀
乞差楊晟惇充湖北路提刑奏狀
乞下鎮撫使令有盜賊侵犯鄰鎮合出兵迭相
應援奏狀
招降安鎮等人兵奏狀
彈壓遣發董旼降到王方曹成人馬經過衡州出
界奏狀
契勘臣遵奉聖旨統率一行軍馬前來潭州之任近到
本路衡州節次據拱衛大夫貴州刺史福建江西荆湖
南北路宣撫使司提舉一行事務董旼申依准福建等
路宣撫使司劄子備奉聖旨指揮前來衡邵辰沅等州
措置招收曹成王方兩頭項人兵其王方下計二萬人
曹成下計七萬人自邵州取衡州路前去江西赴福建
路宣撫司公參已關報經過州縣排辦錢粮草料應副
到來支遣外申乞更賜催督等事臣契勘董旼所申招
到上件人兵數目浩瀚兼體問得董旼下隨行親兵只
計二百餘人并自衡州邵州一帶州縣並皆殘破官司
倉庫匱竭人戶累經科率委是困乏尋劄付董旼照會
將招收到曹成王方兩頭項人兵逐一揀選内有老弱
不堪之人並行措置放散外開具的實人兵數目供申
續據董旼申已行下王方曹成等將老弱不堪之人㳂
路放散及到邵州親自揀選除放散外王方下實管四
千六百餘人曹成下實管一萬六千餘人并老小輜重
不下數萬人聲勢差大緣本路衡州及郴永等州軍兵
稀少竊慮上件人馬到來難以彈壓及據本路監司州
縣并衡州父老節次申乞本司留候曹成到來遣發出
界保全一路臣統率一行人馬遂且於衡州駐劄彈壓
遣發自茶陵縣出江西界及那撥錢糧應副支遣至八
月二十八日據修武郎齊拱引領到王方下統領將佐
使臣效用人兵等到衡州已那撥錢糧應副批支起離
前去又至九月初八日據董旼引領到曹成下統領統
制將佐使臣效用人兵等到衡州亦已那撥錢糧應副
批支起離前去續據安仁茶陵縣申其上件兩項人兵
並已出本路界去訖其逐項人兵經過衡州合用錢糧
草料等並係臣親在衡州彈壓將本司人兵錢物那撥
支給應副遣發即不曾就人戶科敷須至奏聞者
收降到馬友下潰兵步諒等奏狀
據福建江西荆湖南北路宣撫使司八月十五日關勘
會筠袁州管下有李宏馬友下逃避人兵本司尋差官
前去招喚去後今據取到武翼郎閣門祗候荆湖南路
副總管司統制軍馬赦通狀准福建等路宣撫使司差
到武功大夫高州刺史裴淵齎到使司黃旗牓文前來
招喚訖外開坐赦通乞給降付身等因依勘會本司累
奉聖旨指揮催促發赴行在并已差内侍宣押見迤邐
進發外關送臣本司照會措置施行續據探報有馬友
潰散人兵統制官步諒等將帶人兵二萬餘人侵犯潭
州醴陵瀏陽衡山攸縣等處衝突入逐縣放火殺人虜
掠作過賊勢猖獗臣本司差使臣戴友端等齎朝廷降
到勑牓黃旗并本司牓文前去招撫其步諒等於衡山
縣界吳集市劄成硬寨栽埋鹿角建置木柵將吳集市
左側民居盡皆焚蕩差發人兵四散虜掠全無肯就招
撫之意臣自衡州彈壓曹成軍馬了當移司前來衡山
縣措置差本司統制官武顯大夫任仕安武功大夫康
州刺史王俊武功大夫閣門宣贊舍人吳錫統領官馬
凖陳照湯尚之等統率將佐軍馬前去招捕據武顯大
夫本司統制官任仕安申今月十九日承准使司指揮
統率一行將佐人兵往衡山縣吳集市措置招捕步諒
下人兵仕安等整齪將帶所部軍馬連夜渡江直抵步
諒寨前分布軍馬四向圍掩其賊人等擂鼓發喊拽出
人兵抗拒鬭敵仕安等率勵將士用命向前衝突掩擊
其步諒等知勢力不敵出投馬前情願乞降仕安遂收
歛軍馬相對劄寨節次追喚到以次首領曹立韓海夏
汎等同步諒前來軍中勒令賊兵解甲放釋器仗將老
小拽出寨外一併管押前來公參有日前出寨打虜人
兵差統領官陳照湯尚之等四向招收别具供申臣巳
行措置將步諒等逐頭項人兵揀選強壯堪披帶之人
結成隊伍撥隸諸統制官下使喚内有不堪披帶堪執
役人輜重火頭祗應其老弱疾患不堪執役情願逐便
之人及驅虜到士民婦女並給公據放令逐便外契勘
一行統制統領官將佐軍兵等委是向前用命立到功
效之人臣見開具姓名等第奏聞乞優與推賞外須至
奏聞者
小貼子
契勘馬友下潰散人兵見有一項首領王進王俊等
近五十餘人在湘鄉寧鄉等縣屯泊作過已差使臣
前去招撫未肯聽伏又有一項李宏下人兵元係解
元統押自水路前去至岳州潰散見在瀏陽醴陵作
過臣已選差軍馬分頭前去招捕續具奏聞次
契勘今來招撫到馬友下統領官步諒等人兵并老
小近二萬五千餘人除揀擇放散外可得強壯堪披
帶兵六千人已分隸諸統制官下結成隊伍使喚所
有續招收到人兵候見人數即行措置團結成軍分
布使喚别具奏聞次伏乞照會
乞發遣水軍吳全等付本司招捉楊么奏狀
契勘荆湖南北路土賊見今有楊么雷進鄧裝彭友王
盈等各據巢穴出没作過數内楊么見今擁衆數萬人
在湖南兩界東至岳州西至鼎澧州南至潭州北至荆
南府幅員數千里悉為盜區近來再䧟澧州侵犯荆南
府松滋等縣及於鼎州一帶及潭州益陽湘隂等縣作
過於羣盜中最為猖獗體訪得楊么元係鍾相殘黨以
妖術鼓惑愚民其立說謂從之者無稅賦差科無官司
法令愚民樂從而又孔彦舟馬友劉超彭筠散亡之衆
盡入其黨以故人數衆多占據革者次第施行詔以徐
處仁吳敏及余為提舉官命既行為南仲沮止敏丐去
不果余奏上曰陛下即大位於國家艱難之時宜一新
政事以慰天下之望而朝廷玩愒日復一日未聞有所
變革近欲置司討論尋復罷之今邊事方棘調度不給
前日爵禄冐濫耗蠧邦財者宜稍裁抑以足國用此政
事所宜先者上以為然委余條具以聞余奏上三十餘
事謂如節度使至遥郡刺史祖宗本以待勲臣故俸給
特厚當時員數絶少今皆以戚里恩澤得之除邊功外
宜悉換授環衛官以抑其濫又三省堂吏祖宗時轉官
止於正郎崇觀間始許轉至中奉大夫今宜復祖宗之
制餘皆類此上深然之降付三省已而揭牓通衢曰知
樞密院事李綱陳請裁减下項又牓東華門曰守禦使
司給諸軍䣃甲錢多寡不均御前特再行等第支給而
守禦使司初未嘗給卸甲錢也余聞之驚駭徐詢所以
乃執政間有密白上以余得都城軍民之心欲以此離
散之餘始憂懼不知死所矣方欲復丐罷會守禦使司
補進武副尉二人具狀奏知上批出有惟辟作福惟辟
作威大臣專權浸不可長之語余惶懼於上前辨明曰
始親征行營及守禦使司得旨一切以便宜行事給空
名文武官告勑帖等三千餘道自置司以來用過三十
一道而已此二人者乃齎御前蠟書至太原當時約以
得回報即與補授故今以空名帖補訖奏聞乃遵上旨
非專權也且叙孤危之蹤為人所中傷者非一願罷職
任乞骸骨歸田里上温顔慰諭以謂偶然批及非有他
意余退居定力院入劄子待罪丐去章十餘上上悉批
荅不允遣使押入余不得請即徑出通津門欲東下上
遣中使宣押挽舟入城絡繹於道既歸府復鎻府門余
翌日見上曰人主之用人疑則當勿任任則當勿疑而
大臣以道事君不可則止今陛下惑於人言於臣不能
無疑又不令臣得去不知此何也上安慰久之余自此
多在告日欲去而未能會种師中殁於軍前种師道以
病告歸執政有密建議以余為宣撫使代師道者初幹
离不之師還抵中山河間兩鎮兵民以死固守不肯下
肅第修葺製造庶幾假以歲月漸見就緒謹錄奏聞
乞將鼎州依虔州等處例帶提舉鼎澧等州兵馬
賊盜公事奏狀
右臣據知鼎州程昌禹申本州贍養軍兵幾及萬人緣
盜賊作過調發兵馬四向討擊錢粮委是闕乏本路並
無漕臣應副澧州既巳殘破辰沅靖州自來係鼎州應
副即無錢米可以那移目下只是於本州收拾些小錢
粮應副軍兵食用委是急闕竊恐别致生事臣巳逐急
於本司攅那錢三萬貫差官齎付程昌禹處應副支遣
外伏望聖慈特降睿旨更自朝廷量與應副施行仍將
鼎州依虔州等處體例帶提舉鼎澧辰沅靖州兵馬盜
賊公事許程昌禹就近節制謹錄奏聞
小貼子
臣契勘湖北安撫使係在鄂州去澧州并辰沅靖州
遠者二千里灃州已係殘破去處及辰沅靖州皆係
深入溪洞州軍自來係聽鼎州節制其鼎州係帶一
路兵馬鈐轄若令依虔州等處體例帶提舉鼎澧辰
沅靖州兵馬盜賊公事許令就近節制責以平賊於
本路帥臣自不相妨委是利便伏乞聖察
乞差楊晟惇充湖北路提刑奏狀
本司九月十五日據承信郎權荆湖北路提點刑獄司
緝捕使臣王蠲狀稱昨隨本司官左朝散大夫荆湖北
路提點刑獄吳珏在全州管下被曹成潰兵劫虜道路
不通本官病患自廣西州縣間道前去荆湖北路至桂
州興安縣其所患加重於八月二十三日身亡蒙本官
宅送出本司銅印一顆係提刑吳珏存日封號令蠲申
所屬交割緣本司簽廳官并吏人等昨為曹成潰兵劫
虜之時走散不知下落兼湖北轉運司亦不知見在去
處申乞差官權管湖北提刑司職事以憑齎印前去交
割施行本司勘會湖北路鼎澧等州管下見有楊么等
盜賊數火作過萬數浩瀚其提刑司不可闕官措置尋
契勘中奉大夫直祕閣前提舉荆湖北路香鹽楊晟惇
見在靖州本官曾蒙朝廷除提舉香鹽官風力強敏諳
曉湖北事宜除已逐急差楊晟惇交割荆湖北路提點
刑獄司印記職事權行管幹外欲望聖慈特降睿旨早
賜差湖北路提點刑獄官立限令起發前來赴任如朝
廷銓量審問見得晟惇可以充上件差遣亦乞賜差委
所貴一路速得監司可以倚仗恊濟須至奏聞者
小貼子
契勘楊晟惇本貫靖州諳熟湖北事宜昨来吳珏自
承朝廷指揮改路之後更不曾前去湖北路界分措
置蓋緣鼎澧岳鄂等州例皆殘破本路監司往往憚
於廵按逐州只在遠處行移致一路事無人恊力與
州縣料理見今並無監司益見委靡不振所乞朝廷
審量就差楊晟惇伏望睿旨特不拘礙近降本貫指
揮
乞下鎮撫使令有寇盗侵犯鄰鎮合出兵迭相應
援奏狀
據中衛大夫忠州防禦使荆南府歸峽州荆門公安軍
鎮撫使兼馬步軍都總管兼知荆南軍府事解潜申准
使司劄子要見襄州目今事宜契勘本鎮近承德安府
復州漢陽軍鎮撫使陳待制差人齎到蠟書稱叛賊桑
仲餘黨李横與知隨州李道於六月十三日部領㐮隨
鄧郢州所管軍馬及逐州百姓共約五六千人前來攻
圍本府乞差軍馬應援潜契勘㐮陽係與本鎮鄰接恭
依分鎮詔旨敦睦隣好兼近承今年閏四月二十四日
樞密院劄子坐奉聖旨非奉朝廷指揮不得擅便出兵
緣李横已承朝旨差權主管㐮陽鎮撫使遂移牒㐮陽
鎮撫使李横遵依朝旨施行去後今月初八日承德安
鎮撫使陳待制關報八月十九日李横人兵攻打城壁
被城上守禦軍兵民等併力捍禦鬭敵殺退於當夜遠
遁前去及捉到李横隊内牙兵王貴一名言說李横待
到㐮陽歇泊後却領人馬來郢州就人去荆南厮打除
已措置隄備外申本司照會須至奏聞者右臣竊詳朝
廷分鎮詔旨敦睦隣好及樞密院劄子備奉聖旨非奉
朝廷指揮不得擅便出兵蓋謂諸鎮平時無事不許擅
自出兵相加如係有盗賊攻圍理宜互相救援今來㐮
鄧鎮撫使李横叛逆擅自出兵攻圍德安府以蠟書求
荆南應援解潜却稱上件指揮不敢出兵竊慮有失元
降詔旨之意深屬不便伏望聖慈特降睿旨申明元降
指揮之意行下諸鎮庶幾恊力應援可以捍禦外寇謹
錄奏聞
招降到安鎮等人兵奏狀
臣契勘已於九月二十五日具錄奏聞為臣本司差統
制官任仕安等統率一行將佐軍馬於衡州衡山縣界
吳集市脅降到馬友下潰兵統領步諒等赴臣本司公
參外有日前出寨往衡州安仁耒陽等打虜人兵總轄
官安鎮翟忠等二千餘人未曾回寨本司分遣統領官
陳照湯尚之兩項軍馬取徑路會合前去追襲招捕如
敢拒抗即乘機掩殺取令淨盡不管稍有走透今據陳
照湯尚之申統領軍馬前去捕安鎮等内陳照統兵至
衡陽縣界地名黃田嶺遇賊五百餘人各著異色衣服
執持器械分頭前來衝擊照躬親分撥人馬四下向前
迎敵至酉時殺散賊衆除殺死并重傷外活捉到正賊
二十餘人就便解送湖南提刑呂祉交收湯尚之統兵
至離衡州五十里地名靈泉鄉逢賊五百餘人各持槍
杖軟纏著綵色衣服殺人放火虜掠鄉民尚之躬親統
率將佐官兵掩擊其賊分布前來拒敵兩時辰殺賊退
走追襲殺死賊徒大半及生擒到一十九人亦解赴湖
南提刑呂祉收管訖照與尚之在安仁縣會合准使司
機宜謝朝散牒探報賊人大叚侵犯耒陽縣管下作過
遂各統兵同共前去追襲自安仁縣徑入小路追從耒
陽縣界地名赤土塘又復入高亭大路係通桂陽監郴
州永興縣入廣南路口慮恐侵犯逐處作過遂領兵從
徑路迎截至地名苦竹逢賊三百餘人當時說諭招收
各不肯聽伏前來拒敵照與尚之統兵掩擊殺退賊衆
黏蹤追殺至當月二十八日已時又有賊馬五百餘人
在地名鴻鶴村放火殺人虜劫作過照與尚之分布人
馬前去對賊說諭招收依前不伏前來迎敵與官軍兩
下交鋒鬭敵至晚除殺死并斫到首級外生擒到賊徒
八人解赴提刑呂祉收管照與尚之擁兵追襲勦殺至
當日戍時其賊首安鎮翟忠勢窮不敢再戰遣人前來
迎軍告降照等差使臣劉榮唐慶前去引喚到安鎮翟
忠一行人兵於十月一日到本軍並已管押赴本司公
參訖臣已將被虜脅從及老弱不堪披帶人願逐便者
盡給據放令逐便外揀選堪出戰人共一千三百餘人
並撥隸陳照湯尚之管轄結成隊伍聽候使喚臣契勘
統領官陳照湯尚之一行將佐軍兵等用命與賊鬭敵
屢獲勝捷又能收降賊首等數管押前來並無走透實
有功效臣見取索的實立功官兵等第姓名開排别具
奏聞乞優與推賞外須至奏聞者
梁谿集卷七十三
