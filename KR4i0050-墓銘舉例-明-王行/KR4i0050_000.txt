墓銘舉例目錄詩文評類
卷一
韓文公(六十六首)
李文公(九首)
柳河東(二十七首)
卷二
歐陽文忠公(三十一首)
尹河南(七首)
曾南豐(十八首)
王荆公(三十三首)
蘇文忠公(九首)
朱文公(二十首)
卷三
陳后山(三首)
黃山谷(二首)
陳了齋(七首)
晁濟北(四首)
卷四
張宛丘(三首)
吕成公(三首)
(臣)等謹案墓銘舉例四卷明王行撰行字止
仲長洲人洪武初辟為本郡文學行以墓誌
銘書法有例其大要十有三事曰諱曰字曰
姓氏曰鄉邑曰族出曰行治曰履歷曰卒日
曰夀年曰妻曰子曰葬日曰葬地序次或有
先後不越此十餘事耳取韓愈李翺柳宗元
歐陽修尹洙曾鞏王安石蘇軾朱子陳師道
黃庭堅陳瓘晁補之張耒吕祖謙一十五家
之文所載碑誌錄其目而舉其例以補元潘
昂霄金石例之遺墓誌之興或云宋顔延之
或云晉王戎或云魏繆襲或云漢杜子夏其
源不可詳考由齊梁以至隋唐諸家文集傳
者頗多然詞皆駢偶不為典要惟韓愈始以
史法作之後之文士率祖其體故是編所述
以愈為始焉乾隆四十二年五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
