先天集卷三
律詩七言
天道
天道尊高父道同地親如母祀先農社翁不肯飲殘
水野老猶能存古風簫鼓村田聊擊壤雞豚社酒好
治聾滿庭芳曲還堪唱一笑東坡鬢巳翁
木犀
桂犀明辨不雷同長憶先師品藻公風到如開香積
國月明疑在廣寒宫含香結佩風宜月纍印懷香月
稱風酒裏典刑幸猶在先師醖藉孔林叢
次韻晉三姪招予及同年飲
戀闕重陽不入都菊英雖好不千渠樽前丞相方行
酒花外堯夫恰小車羯末封胡延客醉雷陳張范預
期酤他年三徑羊裘隱君子應能范蠡圖
次韻雲岩
權輿於我屋渠渠久敬如君世莫如明月清風詩滿
案好天良夜酒連車樽前遠韻輕盈菊醉後分題爛
熳書凡此坐中人十九鉤樞玉帶客金魚
南堂
南堂有客䅤秋旻面面軒窗納曉雲雲入書檠無俗
艾舟聖主攘夷脩政事可能吊伐至枋頭
玉川破屋抱遺經生子添丁意命名門暗碧雲憂國
志窗明紅日愛君情柳綠學徒勤左塾花紅主婦饌
前榮他年誰註徵君傳好把吟篇着眼評
山巳幽幽墅更幽幽居别墅儘居由數間屋想今岑
寂萬斛船忻正拍浮採藥幽居怜閉戶圍棋别墅夢
歸舟明朝菊徑歸來處二阮黃花插滿頭
孫枝遥喜道韋經老手摩頭咳唾名豚犬吾兒夷
姪虎龍孫祖退之情洗兒湯餅吾方拙教子鹽梅汝
更榮許氏一門忠孝盛䕫臯熊虎延評
用韻簡如晦
龍溪毓秀自平陽千載詩葩分外香錦里篤生天下
士玉堂曾看甲科郎龍溪季子代無乏鶚薦明年定
破荒桂樹黃堂秋色裏何妨演習鹿鳴章
用韻自述
菊花開處即重陽月桂中秋夜夜香紫綬象環如魯
叟綸巾羽扇亦周郎不憂鴻鴈稻梁少但恐鶴猿松
菊荒宰相山中書幾考清風明月老平章
八角
八角亭中天似水七言城裏夜未央主人觧榻賢材
舘門客避堂上下床籟寂寂時星歴歴泉涓涓處山
蒼蒼主人門客皆觴詠羽扇綸巾獨篆香
歸塗
望外雲頭日高掛竹間亭子雪猶存啣蘆鴈起瀟湘
暮賣炭人行烟火村綺疎月照窗如晝寳鼎香銷帳
似雲欲轉冰壷渾未暇党家習氣彼羶葷
次韻程愿二首
我家張許同生歲果者堯時值聖明丙子與君無貴
者甲辰惟我亦同庚閑雲萬嶺林泉興明月一溪邱
壑情同歲同心有如此相期歲晩李歌行
二李歌行醉裏歌君溪兩棹我烟蓑鳳凰臺上我山
墅虹馬軒高君月坡曉徑𦦨間追李杜夜窗灰裏撥
隂何長哦歲晚成二老詩社往來君肯麽
寄顧次岳五首
柳塘醉我無邊酒得壠癡生望蜀心亦有白衣䨇白
玉不孤黃菊萬黃金寳婺古來金綉水銀蟾後夜玉
青岑韋齋井畔通宵月應照空樽印渴襟
韋齋井畔通宵月流出文公闕里心半夜起來湖瑩
玉明朝應有柳搖金萬壑正看天地肅一樓坐斷水
雲岑鏡湖樓扁知無恙二十年前醉解襟
鏡湖扁字無今古無古無今只此心雲入枕邊堂署
玉月窮天外日鎔金樓臺髣髴水墨畫烟霧空濛岩
壑岑湏信尚書最難讀人間無許大胸襟
運千可際休明運心一堪傳賢聖心不一此心非自
玉半千之運或如金道源天出三清境遠目明䨇寸
碧岑胸次湏令天樣闊五湖為帶三江襟
半夜開忩凭闌坐無心雲起鏡湖心鋪茵煙草漫天
幄璞玉樓臺渾色金訪古寂寥秋漠漠懷人感慨碧
岑岑未知何日韋齋井明月清風煩暑襟
鹿鳴用趙資相韻
宗主人才郭子儀門多將相蔚相輝托根小草秋榆
宦食葉長廊春棘闈報國自怜心事壯憂時不覺夢
魂飛平生此志非温飽勲業從公問指歸
入邑問炊中雲招王希聖起龍三首
希聖平生詩酒豪居然閉戶學孤高不知昨夜秋風
柳得似當時春日桃别去半年猶旦暮胸中百痒欠
爬搔虎溪破戒君湏解巳辦清詩與濁醪
移文招子氣添豪畢竟牢關計未高留得商霖活秋
稼未應禹浪怨春桃半窗明月詩誰和一劍空燈手
自搔來此共君思昨夢秋風江上幾投醪
簞瓢不改乃真豪之子胸中志自高本自無官彭澤
柳不知何世武陵桃窗前草色勤鑚仰堂上萱叢敬
抑搔好向中庸看未發養成和氣盎春醪
遇黃先生
策馬沙頭值此翁恐成鴻燕嗇相逄歸鞭亟指遠峯
碧握手頻看笑臉紅淡月一簾清坐處高風千載慨
歌中淵源自昔崇師友吳下應怜舊阿蒙
和趙資相
手托東南半璧天向天捧詔下搜賢塵沙騎鶴征鴻
倦衢道乘鸞病驥先玉陛九重將玉立珠簾十里看
珠聫狀元宰相平生事雅意中原願執鞭
追賦暮游
余庚子冬絜絜離廣陵將肄奉常試業于
京師舟泊無錫日已暮與王希聖微服游南
禪盖訪古也參寥題名璧無恙寺記有碑碑
隂結字甚偉視之蔡京也出門煙樹蒼然數
僧遇語而已余與希聖却立四顧曰此佳景
也當寫之為詩而舉子業亂其中不能就暇
日追想宛在其目為詩以寄希聖其明年冬
十一月也歲月驅人又可一慨
錫山舟泊似荒村微服南禪古跡存璧上姓名今巳
遠碑隂人物了能言薄游&KR0708;&KR0708;山侵䄂遠思悠悠風
滿軒携手出門烟樹密數僧離立語黃昏
次韻葉司戶
舟自搖搖釣瀨濱睦州司戶得詩人(吉州司戶官雖小曾得詩人杜)
(審言)對床夜雨如蘇子滿座春風似伯淳文武略窺瑶
殿射婺衢爭耀錦鄉春金華葉相垂青史青出於藍
局局新
次韻黃玉如大章携先集來訪二首
夜宿槎溪碧草幽草窗招隱勸巢由朝來忽得新詩
好客裏俄驚喜氣浮秋老空山唳清鶴天寒野水卧
孤舟細吟天下黃香句曉霧輕烟古渡頭
橋梓風流滿腹經桂花香裏識魁名翻成宵夢古今
事何况人間父子情先集一編詩槖富家傳萬卷子
金榮挂名叙䟦流芳遠曉起吟窗仔細評
再和題黃免耕吟藁
免耕遺藁九京幽宿諾吾方負仲由宿諾斜陽悲宿
草沉思一旦落沉浮池生春草虚堂夢楓落吴江何
處舟有子九京如不死一輪明月墓山頭
優游一辟難贊經仲舒師友盡時名已登鄉國一經
薦未究天人三策情文定浚源雖瑩徹牧堂奕葉必
敷榮𬗋陽風水深留意磨石佳城後世評(𬗋陽明地理免耕亦)
(明地理)
代仍六弟吊程貢元
少從諸父與君游到眼銘章淚莫收水闊騎鯨霜葉
落波寒躍鯉雪蘋秋當時折桂浮雲夢今日叢萱暮
靄愁惆悵人洪暗煙月淡凝碑字濕松楸
寄題岩經樓
樓中圖史澹爐墨中有成都較藝文手澤存焉生舊
感心傳妙處長新聞世科事業無如子經學源流可
致君祗恐校讎天禄閣猿啼樓外滿溪雲
次韻仲成叔賀䨇桂橋
展墓歸來春水浮橋頭望月正如鈎橋成未用問誰
住意遠應同逐水流天外鴈鳬何足許人間鹿豕可
仝游湏知莫說存耕知有秋
滿城風雨近重陽
滿城風雨近重陽一舸烟波入醉鄉心事巳同鷗鳥
白眼界空有雲山蒼酒安能管興亡事菊亦頗復時
世粧何似長歌明月裏月明天闊地更長
挽座主吳倅
菊翁去後菊園荒夀不如花儘自香進學觧成誰具
錦題輿字濕巳黃梁衆流出壑三秋暮明月照松千
仞岡冷落僧爐數間屋但留名節付賢郎
登慈恩絶頂有感
爲學平生不究源未妨絶頂上慈恩塔高俯視群山
小江闊能容巨浪喧人每中登難脚力誰於高處領
天根湏信平生爲基址基址牢時德業尊
挽陳節使
凛凛如公一寸丹荒城夜月徹清寒向時尚已死諸
葛今日難貪老阿瞞素志平生兆馬革黎民一郡博
弹冠隻雞斗酒群群䜟吾力猶能滅賀蘭
挽李左蔵
少年謂子氣横秋壮巳邊城汗漫游筮仕弗如歸亦
好讀書未了死方休半生懶意琴三疊千古詩情土
一邱月落錫林烟露冷松風無籟自颼颼
挽清湘令董介軒(夢程先生)
偏得人間謗與名盖棺方定伯夷清五經笥滿風雲
壮百尺樓高星斗横明月照庭香不斷狂飈吹雪意
如生河汾回首成今古禮樂猶將致太平
挽馬樞密母叚氏
松岡新植瀧豐碑千古哀榮誰似之訓子斷機霜雪
冷退朝猶績月星垂綠衣西府梅花落素幄北堂萱
草萎何惜沙堤明日路潘輿無復再來時
次韻朱塘三首
淳祐二年春王正月丁已許月卿過滕滕子
曰子嘗游朱塘乎曰未也曰淳熙之三年朱
文公歸故鄉游朱塘山深水静荷華其間慨
然曰是吾夢游所也此誰之土於是先大夫
拱而進曰先業也先塚在此文公曰是宜爲
亭以領山水子取幅紙吾爲若書以告同志
者共成之先大夫雅謹畏時又少四顧無楮
筆則已異時爲鉛鈞言以爲恨常試與子游
乎遂如朱塘歸相與爲詩秋八月亭成郡丞
秘書郎書其扁曰晦庵亭滕子以三詩來有
普之者冬十月詩成月卿用韻亦賦之
杏壇黃葉滿霜林何幸朱塘兀古枌試上月臺因問
月知涵雲谷幾多雲夢游當日成何事嗜學于今喜
舊聞我意昨游春水滿重來秋意見涯垠
游子從來悲故鄉歸來襟䄂芷蘭芳夢魂飛去雲濤
遠杖策閑行秋水光可是夢中曾到此安知身後却
餘香𬗋陽弟子有賢子卜築新亭真肯堂
謾着新亭俯碧漪高低草樹任差池湏知亭扁湏時
彦不是谿齋不勇爲水靜山深悉天趣風光月霽足
吾師未妨賦誦銘顔樂正學於戲無已時
與陳宰(開先)
到處逄人說大蘇一門兄弟古今無吹塤林五黟山
馬鼔瑟陳雙婺水鳬定分有殊自鵬鷃閑情無限儘
龍猪歸來坐倚蓬窗下少挹春風過里閭
迎謁劉朔齋提舉行部
百城奔走候車塵庾節光華婺水濱人望朔齋春有
脚家傳元祐水無心天低日近霜華曉地僻臘殘梅
蕊春願得劉家再忠肅前為伊鼎後商霖
先天集卷三
