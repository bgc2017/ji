玩齋集附錄
年譜
大德二年戊戌時成宗在位公以是年五月二十一日
生於宣城之南湖
大德三年己亥
大德四年庚子
大德五年辛丑
大德六年壬寅
大德七年癸夘
大德八年甲辰
大德九年乙巳
大德十年丙午
大德十一年丁未公十歲
至大元年戊申
至大二年己酉
至大三年庚戌
至大四年辛亥
皇慶元年壬子武宗即位
皇慶二年癸丑侍父提學江西會草廬吳先生堂試中
第一
延祐元年甲寅仁宗即位
延祐二年乙卯
延祐三年丙辰娶寧國路總管之女張氏
延祐四年丁巳公二十歲
延祐五年戊午入太學自宣入京
延祐六年己未
延祐七年庚申
至治元年辛酉英宗即位
至治二年壬戌
至治三年癸亥
泰定元年甲子晉邸中江浙鄉試
泰定二年乙丑
泰定三年丙寅
泰定四年丁夘公三十歲
天歷元年戊辰明宗即位公改治詩經中國子選太和
州判官未赴自京歸宣
天歷二年己巳丁外艱
至順元年庚午寧宗即位
至順二年辛未除歙縣丞未赴
至順三年壬申辟江浙省掾
元統元年癸酉托歡皇帝即位
元統二年甲戌棄官以中書檄行省不得用部下士為
掾以江南三省對調公不從上書丞相辭去不仕
至元元年乙亥
至元二年丙子
至元三年丁丑除翰林應奉文字同知制誥兼國史院
編修官以兄來官翰林辭避南還養母公年四十歲
至元四年戊寅葺愛日亭
至元五年己夘丁内艱
至元六年庚辰
至正元年卒巳為蚓竅鷃適粟中春等所以圖宴息
至正二年壬午
至正三年癸未
至正四年甲申除紹興推官既任考文江淅
至正五年乙酉
至正六年丙戌
至正七年丁亥召為翰林應奉奉旨編纂遼金宋史公
年五十歲
至正八年戊子遷授經郎兼經筵譯文官
至正九年己丑遷翰林待制奉旨兼參贊經筵官進講
經筵明君子小人之辨上喜錫賚甚厚
至正十年庚寅改國子司業割司業俸并節行供浮費
積貲廣學舍六十間以及諸生宿處
至正十一年辛夘四月奉制不拘南士擢吏部郎中三
日後拜監察御史分巡東道
至正十二年壬辰奉制再除吏部侍郎
至正十三年癸巳冬調兵部侍郎以兵部侍郎差次口
北十三站豪貴懾服貧民甦息擁拜遮道作榆林有
感詩
至正十四年甲午八月除庸田使和糴二百萬以供軍
至正十五年乙未正月除江西廉副未任陞福建廉使
六月任十月除禮部尚書道出建寧十一月除平江
路總管十二月二十八日任
至正十六年丙申正月三十日城陷於張氏公抱印求
死不獲作幽懷賦以自見隱居吳淞江上主釣臺山
長吳景文易姓名為端木氏號戾契子喌喌翁
至正十七年丁酉八月扈印納於浙省十月丞相達公
九成以便宜除兩浙轉運使隱居杭之西山公年六
十歲
至正十八年戊戌八月陞江浙參政居杭州作備萬齋
至正十九年己亥正月除戸部尚書奉詔漕閩粟皇太
子書務本二字賜之赴閩道梗二月遷居海寧之北
郭時鐩得列弟子員後八月自海寧航海達閩而眷
序僑寓如故冬值兵入境鐩具舟迎夫人眷序過家
留居東野草堂
至正二十年庚子九月除秘書監卿還京師公寓閩中
香嚴寺作高風臺
至正二十一年辛丑公寓閩中
至正二十二年壬寅公年六十五七月七日自閩中歸
舊寓命其地曰小桃源冬十月十日殁於寓所
至正二十三年癸夘是年春鐩割地以葬實閏三月三
日也閩士因廣高風臺改先生祠以綿祭祀
紀年錄
公姓貢諱師泰字泰甫號玩齋寧國路宣城縣人也先
世居大名開州長垣縣之蒲城七世祖宋武德大夫都
總軍將使諱文顯扈蹕南渡因居秣陵遷宣城卜居南
湖六世祖賢尚書省評事五世祖諱之琳承信郎四世
祖諱大用朝奉大夫曾祖諱應霆前元贈中順大夫禮
部侍郎祖士濬累贈太中大夫僉太常禮儀院事先以
其子奎集賢學士官贈大監奉勅命儒臣程公雪樓為
之文奎字仲章號雲林先生歴官至翰林學士奉勅葬
於宣之生田里諡文靖侯卒年六十一伯庸馬公常銘
之生二子長師謙次師泰即公也延祐間雲林公待制
翰林以公從學國胄時雪樓程公草廬吳公于翬魯公
伯生虞公元功歐陽公相繼為監官公游諸公間涵濡
漸漬所得者深泰定初中江浙鄉試天歷間釋褐除太
和州判官未上丁外艱制終授歙縣丞未上辟江浙省
掾至元中應奉翰林文字同知制誥兼國史院編修官
丁内艱至正四年任紹興路推官凡所詳讞多致平反
豪猾斂手朝廷大臣有薦公治理為江浙第一者復召
入朝為翰林應奉自是參贊經筵司業國子轉吏部郎
十三日拜監察御史南士入風憲自公始尋除吏部侍
郎十三年改兵部侍郎差次北口十三站其地多豪貴
往往挾勢抑貧民公至之日務平馬政權要謗議騰沸
執政欲左遷其官公處之泰然作榆林有感詩以道其
志而驛戸送拜遮道執政察知之擢都庸使者持節江
浙和糴二百萬石事集而民不擾十五年春除江西廉
副未任調福建廉使十月擢禮部尚書改平江路總管
上任踰月張士誠以高郵兵至城陷官屬潰散公獨抱
印隱居吳淞江主釣臺山長吳景文家易姓名為端木
氏作幽懷賦以自見十六年八月浙省丞相達公九成
起之曰君之守平江也在官未三十日人心未孚且握
兵捍患自有省臣在非君之過也即以便宜版授公為
兩浙運使既任商賈慶於市亭民賀於野奸貪懾服鹽
法通流由是丞相益加敬焉明年陞江浙參政十九年
正月朝廷除戸部尚書奉詔漕閩廣粟海上有警留居
海寧與諸生謝肅劉中朱鐩等講明道義露晨月夕時
援琴賦詩以釋憂憤八月自海寧航海達閩轉漕京師
而眷序仍留舊寓冬值兵入境鐩具舟迎夫人眷序過
家卒底於安二十年九月朝廷以秘書監卿召還道梗
公寓居香嚴寺與經略李公景儀倡酬歌詠以遣興作
高風臺以娛情二十二年夏五月自閩浮海歸於海寧
舊寓命其里曰小桃源方杖策優游留情溪壑而瘴癘
作楚卒以不起享年六十有五娶寧國路總管之女張
氏封廣陵郡夫人子男三人長昱行樞密院掾史次晟
旻皆早世女一人耆軒適海寧州判官張肅孫男四人
宗堯宗禹慶童定童尚幼女靚中公病既篤呼弟子謝
肅朱鐩語之曰余平生苦志勵行期於無媿於心耳非
託於文字則當世立言之君子無所取徵爾尚摭其梗
概以副吾志鐩既遵治命以葬瘞日薄遂不果肅方宦
遊東齊未暇及也惟鐩跧伏田野得親近公之子昱故
能詳其本末然公之功名事業著於人人姑敘其事以
俟太史氏採擇焉門人朱鐩撰
玩齋集附錄
