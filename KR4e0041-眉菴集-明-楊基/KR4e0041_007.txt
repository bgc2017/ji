眉菴集卷之七
五言律姑蘇楊基孟載著
省垣對雨(二首)
朱邸開東閣青閨對晚林雨苔行處濕風葉坐来深俯
仰唯緘口交游孰吐心偶逢佳節醉萬事捴銷沉
舊雨深叢菊新霜小樹楓醉憐花冷淡愁愛葉疎紅沙
遠無鳴柝江寒有斷鴻羈懷誰共語默默坐書空
贈秦侍儀(右二首江西作)
文釆玉娟娟班行内外聮蕃王從學拜邊使候通箋侍
立&KR0686;庭上追趨法駕前今朝退朝早衣上有爐烟
送翰林脩撰劉用章赴滇陽
桂苑思戎客薇垣亞相才人皆期管樂我獨愛鄒枚霧
雨爐熏掩星河殿影開玉堂清切地遲爾早歸耒
宿高季迪京舘
歲晚此相逢鄕情佀酒濃語長銷夜燭夢短及晨鐘急
雪風鳴葦微雲月照松雞前趨闕去寒樹曉籠䓗
春盡始聞鶯聲
衆綠藹園池鶯聲遠更宜愛扵三月暮聽似百花時上
苑啼應早南風見自遲綠窗殘夢斷相憶海棠枝
爲牛諒侍御題畫
步履近星辰霜凝翠栢新自憐烏府月應照白頭人綉
斧監祠夜封章待漏晨清朝崇孝治一飯不忘親
和牛侍御懷弟之作
春草綠芊芊看雲憶惠連午隂花萼上秋色鴈行邊此
日臨池坐當時聽雨眠應將舒卷意戲綵北堂前
懷吴中赤山舊業
東林携策處南垞釋畊時一逕都緣石諸泉盡到池静
憐松響續凉愛竹隂移盛世容歸隱毋令觧組遲
漸與世紛遠自然塵慮消沿随碧溪水徑渡綠隂槗岐
路迷還識孤村近却遥閑身任来往不為野人招
夏夜有懷
重露澄秋色輕風生夜凉碧看湖草亂紅愛渚蓮香有
弟徒相憶何人不異鄕悲笳在城上雙淚落衣裳
逢鄭校書
一從淮水别千里各西東又是秋風後相逢客路中鬚
眉怜我老憂患憶君同遥想西齋宿孤燈照影紅
江村雜興
春墅一鳩啼橋危懶過谿徑苔都上壁野菜不分畦倚
杖妨花密看山碍竹低欲知幽隱處風雨白門西
陋巷泥三尺無人訪隱淪窗鳴風减睡炊斷雨添貧野
路花迎客江槗柳送人暫湏依薄俗憩此竄餘身
春色冶城東花濃咲老翁燕遲雙壘破蜂早一房通薄
暝山腰雨疎紋水面風便携蓑笠去垂釣綠蒲中
判醉望愁醒愁因醉轉增巳歸仍佀客投老漸如僧詩
興風樓笛棋聲雪舫燈莫言渾不觧此事野夫能
東瀼復西圻村村可釣磯草扵烟處密花較雨前稀小
管催鶯出疎簾待燕歸傷心新柳色猶妬舊羅衣
偶因辭禄去聊傍葦邊㞐瓢棄頻賖後衣存屡典餘晚
簾花掠燕春水絮吹魚復恐沙崩石楊栽插遶廬
江槗春别後沙舸獨歸時䳘鴨東西宅菰蒲遠近陂藕
深荷盖密竹瘦筍鞭遲野趣誰能識唯應白鷺知
斜檻俯江湍輕帘矗小竿柳寒鶯羽濕花暖蝶鬚乾酒
或臨流酌詩多寫石看不因迂僻地那得此身安
江影搖春樹潮㾗摺晚沙綠蕪三尺雨朱槿一籬花去
國仍思國還家復夢家自無干禄意何必遠京華
將雨山光黑初晴樹色青賣薪沙店遠占糓瓦亀靈石
枕支頥冷江瓢潄齒腥醉餘春睡熟長得鳥呼醒
乍暖夾衣輕閑依綠渚行鳥喧如有訴花慘佀傷情風
度思前軰才華畏後生自緣耽野趣初不為逃名
詩廢并無藁琴亡况有凾菌生舂薬臼苔蝕種花鑱徑
濕慵頻掃畦荒懶自芟畏人詢往事𣣔語意先慚
江月盈盈白墟烟細細隂茅茨孤碓急機杼一燈深短
笛多悲調長歌少醉吟自憐知已盡空負壁間琴
野渡緣沙闊村酤入市遥雨籬花婉婉風箔葦蕭蕭祠
古猶供祭墳荒不禁樵夜来沙觜沒漂断屋西槗
僧㞐映柳庄漁市入横塘晚渡雙橈月朝吟一硯霜療
貧知有術醫俗咲無方種得青青草離憂頼爾忘
淸流曲幾回喫飯此山隈歌斷憐鶯續詩遲畏酒催晚
晴初見月春盡尚逢梅歸路緣江熟支笻不用陪
江渚疑無岸䕷蕪遠接波花疎遊騎少酤賤醉人多燕
巳將雛出蜂能負子過祗愁春巳晚欲借魯陽戈
咫尺南朝寺松杉覆短垣野猿偷佛供山鳥學人言石
氣晴猶濕泉聲静却喧塵心久空寂随意給孤園
儀困非無舌顔貧尚有田病多賖薬劵貧乏買山錢白
璧交徵日黃金寵賜年都將舊游夢一咲野漚邊
情深却倦遊矮屋任低頭花落東風怨鶯啼夜雨愁酒
煩隣媪買詩許社僧求𣣔駕東家鶴吹笙到十洲
句曲秋日郊居雜興(十首)
茅屋人歸後荒村更異鄕樹寒烏遶月江冷鴈啼霜影
頼燈相續愁緣酒在忘明朝覧青鏡白髮幾多長
出門山氣夕循徑入谿隂野水經寒淺秋風到晚深草
潜驚鶻兔莎露啄魚禽自采黃花嗅誰知獨步心
漸老愛秋光升沉意兩忘鴈聲偏到枕䖝響故依床薜
荔千林雨芙蓉一樹霜故園叢菊在衰颯為誰香
庭樹聚棲鴉溪流沒淺沙瘦憐人佀菊濃愛葉如花秋
色都連水寒雲忽變霞自慚長在客無地不思家
囱掩輝輝燭爐消細細香無風寒尚淺有雨夜偏長飢
鼠摇空槖枯螢委破囊十年江海夢此夕詎能忘
地與華陽近三峯獨往來草香千品藥松老一身苔書
怪猿偷讀門經鹿撞𨳩墙東有脩竹移向北庭栽
編竹𥙷疎籬生芻束酒旗雞豚田祖廟鷹犬獵神祠玉
糝菰為粉璚酥荳作糜兒童採蘆葉争學短簫吹
欲往竟無適意行仍獨還猿聲黃葉寺牛背夕陽山書
棄將成業身投未老閑相逢莫嘲誚才與不才間
偶随黃蝶去岸幘樹邊槗卯酒紅初散朝霞白漸消沙
平留鴈跡水落見魚苖却愛箕山老從容棄一瓢
落葉擁柴扉村深客過稀曉車分糓去晚笛飯牛歸漁
負雨蓑立鳥㗸霜果飛此中真小隱予亦久忘機
杜伯寧雨中相過晚晴告别
念汝能相過危橋渡野塘入門巾屨濕滿席芰荷香我
愛秋前雨人誇午後凉都將畊鑿意一咲送斜陽
懷句容縣中諸友
武師文
山市遶寒廰雲分半榻燈苔荒征訟少果熟稅錢增薄
俸長留客新詩或寄僧朱絃嗟久断𣣔續竟誰能
趙仲弘
古貌復長鬚山林一老儒豐城埋古劍滄海得明珠文
氣曹劉並才華沈宋俱故園諸友盡相見獨踟蹰
栢師文
白髮已千莖相逢喜氣生看山留十日待月坐三更秋
浦槎頭釣春泥谷口畊莫言蹤跡閟朝市久知名
翟好問
愛𡭗山城隱柴門對縣衙酒貲千畞苧生計一園瓜雨
步荷巾濕風吟蓆帽斜時時扶短杖看竹到東家
居行恕
一榻卧秋隂松明照夜深瓦枰山舘奕石薦竹窗琴老
愛籠䳘字貧消買藥金岡頭三日别葉落亂蟬吟
樊楚尹
綠幕雨初凉閑齋夕漏長硯生秋蘚碧花落紫薇香教
子抄書法逢人錄酒方自緣耽野趣臺閣意都忘
吴善飬
心境兩俱寂松風時掩關佩紉蘭葉紫冠製竹皮斑飲
少長先醉吟多每自刪近来登眺懶滿壁畫秋山
吴損菴
玉笈佩神經雙瞳煉更青秋雲分席坐春雨卧樓聽掃
石持鸞尾㪺泉洗鶴翎清虚長不食輕𣣔駕飛軿
巫山隱
巫山青十二一一楚江濱自入山中隱都忘夢裡身玉
冠蒼水珮鶴氅紫荷巾媿我方為客秋風滿面塵
送句容劉少府回楊州
家具一車輕囊書與短檠吏多難别意人有去官情帆
影江沉寺簫聲月到城竹西尋舊業烟雨綠蕪生
贈華陽道士徐介之
太極仙翁劍相傳此瘞蔵蘚㾗皆鉄色松影尚雷光斗
閣三花供真壇半夜香便湏&KR0829;頋况特地宿君房
客懷(以上在金陵并句曲作)
休官得飬親况及楚江春喜極花迎咲情多柳效顰玉
醪銀葉鱠紅稻紫絲蓴遥想西園草青青待遠人
七月十四日過龍江
親巳年逾九兒纔月過週家貧歸佀客路遠去如流失
意螢辭火驚心燕感秋平生離别淚相對未能休
沙河舟中
旅懷歸正急春色到非遥草際風初汎蘭心雪未消鷺
明欺白髮鷗快避輕橈得遂歸田計殊恩感聖朝
儀真逢張孟恭
相見獨依依都緣會面稀故鄕諸友散獨客幾人歸江
捴頭全白劉琨事巳非野鷗知别意故繞夜航飛
瓜洲逢丘克莊
江水靚如空江華冷未紅憐余猶客裏羡汝巳鄕中白
苧青衫雨烏紗短帽風不湏摇艇子垂釣五湖東
閏七月二日發淮安
舟行日巳晡帆影動檣烏河伯抛錢祭風神酹酒呼紅
憐瓜似蜜白愛芡如珠且就篙師醉何煩問遠途
至鍾離發書寄婉素
漂泊嗟吾遠支吾頼汝賢老親思饌肉癡女憶衣綿刀
尺砧聲裏燈花咲影邊聊將千里夢持送到金川
盱眙懷古
舊說盱眙縣居民不掩關雞聲啼鳥上人影落花間簾
幕層層雨樓臺面面山惟餘孤塔在秋蘚綠斑斑
舟中聞促織
促織来何處哀吟近短蓬不堪為客裏况復是舟中殘
夢寒衾月孤燈夜枕風此時腸欲斷恨不耳雙聾
元夕前雨
楚澤春初入巴江水又来草憐容易綠花恨較遲𨳩月
暗燈慵試衣单苧懶栽晴光在梅柳應待鼓聲催
人日懷高啓
客路逢人日流光惜易過楚山青漸少吴樹綠還多短
&KR0708;茸茸雪輕鳬隊隊波無因寄高適詩罷獨吟哦
哭陳仲野都事没任所
冰雪阻脩途畸魂託老奴百年鄕夢斷萬里客墳孤囊
槖遺書在期功遠姓無一盂寒食飯誰與掃榛蕪
輿紼暗風沙丹旌映晚霞吏人營殯殮童僕着衰麻襲
廕無遺嗣招魂有外家重来恐迷處記取路三义
送沈自誠任武康縣丞
朱紱還家日青衫佐縣時野蚕春自蠒山犬暮生氂細
讀隋唐律閒臨漢魏碑都將晉陽事寫作送行詩
寄張彦禎(以上赴河南途中作)
城小更臨邊今聞太守賢牛歸新覆屋農種久荒田機
杼春坊月旌旗晝壘烟直湏興禮樂閭巷盡歌絃
省中元夕剪綵簇牡丹燈一樹戲題
綵樹玉為柯銀燈錦作窩絳紗籠月小金剪得春多暖
豔千枝雪天香五色羅掖垣齋事肅相對夜如何
洪都
江流與郡通山勢向西雄綠樹南風裏黃梅細雨中城
門帝子閣鉄柱羽人宫𣣔就蘇公飲東湖小圃東
立夏前一日有賦
漸老綠隂天無家怯杜鵑東風有今夜芳草又明年蠶
熟新絲後茶香煑酒前都將南浦恨聊寄北窗眠
東湖晚眺
漚沒岸如無凉多柳易枯巫歸神廟静兵語驛亭孤日
落霞明渚虹收雨暗湖此時篷底坐天盡是東吴
湖口見月(以上在江西作)
秋月自婵娟澄波照更妍梳憐宫鬢側眉想鏡臺前初
見愁將堕猶觀喜漸圓旅懷何處感風露九江船
風雨泊舟
江渚初寒夜全家在一篷漂零兼主㒒憂患及兒童柝
響孤城雨鐘聲遠寺風明朝青鏡裏鬚髮定成翁
晚過秋浦
淡日雨晴天江村正可憐碧雲初見鴈紅樹尚聞蝉一
望皆秋色千山各暮烟自慚簪組累羞近釣魚船
晚登峨眉亭
亭子憑虛好登臨似鏡臺江分一股折山作兩眉開濃
愛秋烟隔顰疑暮雨来短歌聊共寫深愧謫仙才
沙河至采石
近午風猶熱微隂日巳凄病軀勞更弱憂色瘦偏黧路
轉蒹葭入舟從絡緯棲此中腸易斷不待玉關西
河曲帆頻轉波高夢屡驚學人狐拜月照骨鬼吹燈断
甓沉沙嘴殘碑露石&KR0994;不知何縣邑芳草沒荒塍
病後難為客天涯獨此身幾朝纔聽鵲千里未逢人夢
好徒增喜詩工不療貧悔將孤釣艇抛棄五湖濱
舟中逾一月驛路及三千老淚青衫上新愁白髮前蛩
聲秋岸雨鴻影暮河烟不有西征客誰同此夜眠
逢鄕人俞武仲
釃酒酹江神占風𣣔問津偶扵春草外逢着故鄕人語
密終難别知新却易親因君問先壟清淚滿衣巾
江船早起
霽色耀輕霞風樯起曙鴉防寒憑酒力避淺問漁家日
出雞鳴樹波清蠏上沙此時篷底坐極目看蘆花
夜坐
坐久一船霜神清念慮忘水當深夜白星隔大川黃鐘
斷松間寺燈歸柳下庄鳬鷖方露宿漁父莫鳴榔
夜坐聞江聲
天寒月滿川冬夜木蘭船人影清扵鶴江聲急似弦書
殘燈落燼香在帳留烟多少關心事相随到目前
江船聞柝
月皎江逾白沙明岸𣣔無柝聲寒郭静人語夜航孤酒
渴思分橘衣单怯絮蘆遥憐抱關者霜露裂肌膚
宿雲港(三首)
新月低江樹回風疊浪花珠明初見斗綺淡𣣔銷霞轉
柁防危石收帆避淺沙鄰船有漁火兒女自成家
孤檝辨漁舟雙旌識戍樓江山人老去歲月水東流鶩
外霞催晚虹邊雨送秋不因風浪急那得此淹留
江闊净無埃澄澄一鑑𨳩兩帆烟外小单櫓月中哀更
静漚初定秋深鴈未来誰家東戸好蒲柳逐行栽
晚入湖口過大悲閣
石斷岸争出蘿垂樹倒懸僧吟秋閣雨人渡野航烟鴈
鶩清江畔蒹葭白露前終慚累軒冕空學在家禅
至吴城山得南風過湖
沙嘴南風起船頭雨正飛人方離别去鴈又竟辭歸暖
日紅生暈晴波綠漲肥龍君廟前柳顔色妬羅衣
謁鄱陽湖龍君廟
劍履朱袍列幢幡碧殿開舟人沉璧祭神女獻珠来𣣔
雨蟬鳴樹將風鵲遶臺瑶凾有珉冊猶是楚王裁
出左蠡望廬山時春雨新霽山色明潤獨不見
五老峯為賦
瀑布銀河落香爐紫霧分諸峯皆翠碧五老獨烟雲澗
濕雨猶滴坡香草自薰遥知幽絶處麋鹿自成群
夜泊琵琶亭聞笛
夜泊古亭邊春愁滿畫船青衫司馬淚紅袖琵琶絃故
國人何在澄江月又圓誰將折楊柳三弄落花前
江邊小旗亭
亭子枕春沙青旗趁雨斜瀟湘新畫壁桃李舊栽花換
酒来雙鯉當鑪立兩鴉當年下江客相約送新茶
雨中登望湖亭有懷幕中諸友
水接虚無白亭浮浩蕩開登臨能幾日風雨又重来藕
濕花初歛蒲深葉半摧乍同諸友别吟望獨徘徊
鸚鵡洲
綠遶武昌城遥連漢口營䕷蕪昨夜雨鸚鵡舊時名詩
句憐崔顥才華惜禰衡誰能洲下泊不有釣蓑情
江夏朱元瑾折蘭花見寄
幽蘭不易得孤㓗比秋霜自可供金屋何湏寄草堂一
花湘水碧數葉楚山長便結參差佩羅衣十日香
岳陽樓
春色醉巴陵闌干落洞庭水吞三楚白山接九疑青空
闊魚龍舞娉婷帝子靈何人夜吹笛風急雨冥冥
舟中聞杜鵑
落月祁陽路聲聲呌子規萬山春盡夜孤枕夢回時客
自傷漂泊人誰念别離無多眼中淚聽汝不勝悲
宿巴陵
楚有巴陵好君山對縣門暮烟湘樹遠春雨蜀江渾日
落船依岸人歸犬吠村憑虚望雲夢胷次詎能吞
入永州
石氣隂才霧嵐霏暖𣣔霞憩床腥畏虎飲磵毒防蛇紅
葉秋崖樹青蘿晚洞花江山盤屈外遥認兩三家
零陵(二首)
地僻三苖近江回二水兼青林皆種蠟赤糓半收塩好
武人輕闘多祠俗尚占晚来山霧濕衣薄又湏添
古瓦籠山葛荒碑仆石楠江晴初漲雨城午未銷嵐甕
冨鯖羞鹿杯渾酒餉蚺邦人盡麻枲終歲不知蚕
湘中雜言(九首)
春水連春草遥遥一望同烟江来漢口雲樹出湘中竹
有啼㾗碧花仍咲靨紅誰能鼓瑶瑟哀怨向東風
小雨弄春晴湖光媚更清髻憐新沐後眉愛靚粧成鵠
㓗知無累鷗明覺倍輕離離川上草端為客愁生
鄂渚雲歸後巴山雨過時鵑啼湘女廟花落楚王祠家
遠身如夢愁多鬢易絲聊將身暫泊沙觜看鸕鷀
風起一湖香青青杜若長花迎衝浪楫燕逐使風檣𣣔
釆蘭為佩仍褰荔作裳何如山閣上屏裏看瀟湘
江晚樹沉沉群山入漢隂驛亭千柳暗僧院百花深鷺
曝愁融雪鶯流𣣔堕金旅懷元易感非有壮遊心
鷗聚江初静鴉啼樹巳昏碧湘悲帝子芳草怨王孫帆
影烟中浦漁燈雪後村匆匆萬里客極目正銷魂
城近江臨郭沙虚月在川柳宜春雪後花怯晚風前野
㸑三家市鄕音幾處船坐聽磯下水嘈雜響湘絃
山霽雲猶濕江寒雪未消雙旗樓鼓急孤塔寺鍾遥水
綠鳬鷖藻洲香翡翠苕巴人暮歸急横渡不停橈
指點鷗飛處人間是岳州湘潭山亂出江漢水兼流深
竹新祠宇飛花舊酒樓平生巴楚夢明日洞庭遊
初入山西境(以上使湖南作)
晉鄙不識稻来麰常在庖民居多土窟官賦半羊毛七
月裘寒着千山狼夜嘷遺風唐儉嗇古廟享臯陶
山西秋日
澹日荷香外微凉樹影邊俄聞落疎雨便覺是秋天塞
近風寒早天高氣候偏忽思陳鼓吹萬馬向㞐延
和宋大參省垣對雪
和氣春前入瑶花雨後寒簾疎穿每易闌曲聚偏難客
自衣裳薄人誰夢寐安掖垣今夜直離恨正多端
(以上在山西作)
五言排律
水邊見新燕
昔别秋風後今歸社雨前巢非金屋舊人是玉堂仙頥
頷公侯似腰肢妓女憐花明春殿雪柳暗御樓烟羅幕
栖長並銀屏過每聮尾寒鶯共濕衣暖蝶争妍忽見青
帘外俄逢綠水邊莫嗔茆舍小臺榭總蕭然
早秋送趙景普東歸
歌斷復依依情多忍遽違未緣春色晚自感故交稀舟
傍荷花宿人先燕子歸乍凉才却扇多病𣣔添衣驛樹
風蟬咽江祠雨鶴飛幾時摇艇子来扣竹間扉
元夕京城觀燈與楊廉夫先生同賦
琪樹遶春蛾銀燈爛絳羅風柔宵漏永天近月明多瑞
靄浮雙闕繁星動兩河仗迎仙佩出香拂輦塵過&KR1341;蓞
層層雪魚龍灔灔波清時更良夜遊讌莫蹉跎
送傅子敬憲使
朝散掖垣風恩乘憲使&KR0865;星辰天只尺山水浙西東民
力凋零後君心属念中江晴鷗汎雪雲净鶚横空草復
新年綠花仍故苑紅無因送君去鄕夢託冥鴻
送竺孟容戍營丘
内殿朝辭日東藩報命時白門花婉婉青社草離離山
雨朱袍濕江風錦帽欹禡牙朝進祝散虜夜吹箎士馬
驚銅鼓兒童識綉旗突圍當左拒射敵中斜枝赤手千
人服丹心一劒知功成正年少雙鬢未如絲
趙宜人衛氏挽章
故國王孫貴名家母德新令儀推冡婦榮寵錫宜人讀
史青閨夜治絲錦帳春埜烟條綠柘溪雨釆香蘋熊膽
資諸子虬髯識衆賓鏡臺俄掩月琴匣久蒙塵遺範傳
宗閫悲歌動縉紳霞坡原上草相望一傷神
八月九日祀社稷述事
祝史祝王冊儒臣奉誓詞衣冠陳盛典秬鬯降洪釐用
報金穰瑞仍祈雨露私勾龍嚴配位神棄肅明祠幣玉
趨宗伯笙鏞奏瞽師精靈潜格尔盻響儼来思赤壤新
封國玄牲舊制儀豈惟宜土糓還得奠邦畿師出常依
主君行每告期禮終受多祜民物正熙熙
晉邸北狩
剛戊吉初㳙藩宫武用宣獮田之藪隰旄節邁闉廛ခ
帀驪為鉓幩䘖驒作纏彤弓臣累百貝胄士逾千雲路
龍章衮璇霄鶴駕軿和鸞軾前奏韔服䪌傍懸笳鼓鳴
翻海罝羅布匝烟獫猋過走兔鷹翥捷飛鳶洡沮多麋
鹿豳岐盛豕豣延賓左髀逹登豆右腢穿殪兕才方著
當熊譽又傳骨都魂亦散敕勒部齊迁固以巽爻象不
殊詩雅篇邊氓瞻紀律勲業可銘鐫
眉菴集卷之七
