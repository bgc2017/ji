眉菴集卷之六
五言律姑蘇楊基孟載著
新歲見月
柳外纖纖白梅邊淡淡春年光兼月色此夜一時新未
擬開金鏡先將照玉人更湏三五夜相逐寶車塵
雪中柳
春雪晚蕭蕭随鶯上柳條漸將絲共結終與絮俱飄淚
粉凝啼眼珍珠壓舞腰東風自憐惜留映赤欄橋
雪中燕
燕雪两差池相兼拂繡幃玉樓迷故壘珠箔見烏衣斜
訝衝花落輕疑掠絮飛曉寒人未起還認畫梁歸
元夕前對雨
雪後廉纖雨江南淺淡春鶯花無那客燈火正愁人石
潤苔生髮冰消水有鱗九衢明月夜車馬往来頻
感春
獨立何所愛江空春水遥舊情題竹見新恨對花銷束
脯非沾禄聞鐘豈造朝慚非鞲上鶻風起欲凌霄
近有
近有山東信河南已退兵初聞通漢使又復叛齊城機
咲多疑失師憐少算傾如何金四萬容易托陳平
謝饒内史惠江芷
花掩露猗猗情深寄一枝已看辭衆草還得近華芝綠
豔明書積清芬落硯池野人無以報頼有木桃詩
池閣晚興(二首)
池閣敞重扉林光動淺漪病嫌紈扇早愁覺漏籖遲雨
鶴飢猶立風荷弱屡欹冥冥空闊外極目見蛛絲
久隂人迹断苔逕雨痕交樹密枝藏果池清藕露苞鈴
將驚鳥製檻或飯魚敲自咲囱間枕多眠覺面拗
秋齋雜賦(五首)
劉表知先主懷王識沛公未聞收夏口先已入關中今
古車書異興衰曆數同方驚雞作鳳當信鶩非鴻
今日長洲苑秋風列羽旗不圖新約法復見舊威儀鼓
舞兒童樂歌謠父老悲烟埃方衮衮禾黍正離離
歎息馮唐老吁嗟李廣賢窮通元有命生死詎非天鼓
角西風裏江湖短髮前南飛有鴻鴈一字若為傳
晚樹霜猶碧秋花雨未黃戎衣輕綉錦旅食尚糟糠驛
路千山隔河流一葦航母憂兵不戰已定法三章
邏卒去不返行人愁未回正湏犀作甲母用玉為杯清
淚尋常落丹心早晚灰交仍期管鮑書或似鄒枚
七夕
樓迥秋河逼簾虛夕露侵巧於間處乞愁向别時深月
殿蛛絲繞星橋鵲駕臨年来孤此夜兒女亦傷心
送沙天民之無錫兼簡張彦禎
風雨送君行溪山傷我情故園春種麥高柳暮啼鶯亂
世難知已常譚愧老生兹行見張翰懷抱得深傾
謝雪坡參政入淮
維舟竹外坡把酒唱離歌沙雪融將盡江花開未多淮
兵春入戍津吏夜鳴河佇望南歸日君恩早賜羅
早冬
沙淺蒹葭白林深橘柚紅沙鳬晴趁日山隼夜呼風世
亂嗟親老家貧任歲窮平生迂懶意未忍即從戎
露
泫夜濃初滴横江白漸多珠光聯玉陛金氣逼銀河甘
和杯中屑凉侵襪底羅無人為收拾的爍滿秋荷
梅花清夢為沈敬賦
霜月路西東梨雲影淡濃孤燈數聲角急雪五更鐘時
向愁邊得春於醉裏逢不湏尋舊迹湖上兩三峯
夜坐懷天倪
偪仄僅容膝歸来方觧衣冥冥孤鴈去擾擾亂蚊飛物
理誰能識人情豈故違隣家有脩竹頼尔破愁圍
宫怨
舊寵憶專房羅衣有賜香偶来春沼上閑坐綠隂涼鳳
髻從教側蛾眉懶畫長新愁千萬種一種一思量
送王季野
為愛王崇教書名虞禇齊龍文題玉軸鳳册縷金泥滌
硯雲生沼籠鵝雨滿溪諸山多晉刻時復到河西
初夏過寧真道院
真舘坐微雨午階蘭氣清以兹魚鳥性遂識水雲情佳
樹細花落清池圓葉生芳時與幽賞欣此一来并
謔柳一首二句作春淺愛鵝黃春深葉漸長
裊裊復揚揚春風折又長絮飛疑燕拂枝重覺鶯藏晚
掛初三月秋零一夜霜江邊千萬樹此樹断人腸
隔隣桃花
春色護低垣晴梢露未乾不愁開處遠深恨折時難水
或漂香出人應罷綉看願憑雙蛺蝶將夢過東闌
孤坐
春事忽已晚江雲仍久隂乾坤芳草闊風雨落花深思
極難孤坐愁多却短吟豈無遊覽意觸目捴傷心
閏七夕
星橋方泣别銀渚喜重過鵲整初回駕鸞停暫擲梭歡
如前會少情比去年多可是勤耕織恩容两渡河
秋日舟中見蝶
趁暖戱晴川依人上畫船粉銷烟翅薄香冷露鬚拳野
菜疎籬外山花小逕邊夜深桃李夢猶在綺羅筵
孤雲為王子囦賦
断影落平湖隂雲遠更孤山川遺迹在天地此身俱空
闊飛還白氤氲看欲無何湏嘆漂泊神化亦湏臾
聽雪軒
虚簷迸玉鳴入夜轉分明風嚮不相似雨聲無此清倚
窗心不倦撥火耳頻驚道是梅花落梅花落更輕
直溪閑居
處士居&KR0777;谷先生隠直溪水流無曲折沙或湧高低船
向花間入雲来竹外迷怡然冲淡意欲與古人齊
荷葉
圓的破蓬苞孤莖上藕梢雨撑栖鷺屋風捲蔭龜巢溪
友裁巾幘墟人作飯包小娃曾已折新月裏湖拗
桐樹
珍木曙鴉啼瑶枝小鳳栖材憐工製瑟葉想戱裁圭凉
送秋聲早隂移夜月低夢回疎雨滴人在轆轤西
謝徐良夫惠米
玉色西溪米蒲囊手自封恩同粟五秉寵過禄千鍾雲
子鮮鮮滑紅芒細細舂加飡愧尸素飯飽一支笻
季迪病目戱作
不寐聽隣鐘聲来覺耳聡夜吟斜避月曉立背當風萬
象空花外千山霧雨中欲行俄觸戸昏晝問兒童
溪山小隠
何處溪山隠衡門對野橋晚風携鶴子春雨種魚苖小
逕斜通竹疎籬曲護蕉人生閒自足不用楚詞招
盟鷗亭
舊業水西頭新盟結衆漚群疎寒不散影獨暮相投&KR1341;
蓞陂塘雨菰蒲野岸秋青田無白鶴得此復何求
雨
雨急愁雲黑窗虛愛竹青石泉流細細山鳥去冥冥醉
裏傾荷葉飢来煑茯苓不知劉道士何用換鵝經
愛竹軒
為愛軒前竹平安愜此心雨聲西澗曉秋影北堂深瘦
倚差差玉疎搖細細金宜容扶短策幽處一披襟
偶題
身懶交游絶時危感慨新清江催短髩芳草怨歸人花
落縱横雨鸎啼淡蕩春欲搖舟楫去波浪沒平津
曉起
曉起忽鈎簾青山在短簷花疎風更减衣薄雨重添别
意因詩記閑愁與病兼靈荃龜筴在其柰不能占
送胡鼎文遊越
脉脉寒食雨差差桃李花君能輕遠别我獨愛春華山
縣增新壘江流失舊沙不須探禹穴科斗已成蛙
送孫彦聲都事之淮安
忠㐮不可見幕下得遺賢策可西平楚書能北首燕春
旗硤石砦暮雨芍陂田勿易開邊隙兵交又十年
贈沈真仲徵士
花落滿烟莎蘭舟喜見過壯心丹未已愁鬢綠無多小
燕斜斜舞新鶯婉婉歌都將舊遊意一咲付江波
送王仲容之上海
薄宦依東海孤城隔戍烟花疎寒食後人遠暮帆前深
巷編蒲履斜崗種木綿母煩厭荒寂微禄有畬田
寄葉德彰戴叔能
江遠樹層層蒲荷葉漸增酒樽池閣雨碁局夜船燈竹
淨删逾瘦花疎掃未能亭亭川上鵠風急看飛騰
寄海塩楊砦官
海嶼通村險邊城出敵遥旗燈秋塞雨鈴柝夜溝潮士
飽爭投石農閑數舞箾毋令廢收穫高壠有枯苖
送范彦章之雋里
輕帆掛渚蒲两日到南湖寨結防秋伍城添築壘夫多
風棗花落少雨稷苖枯見說随陽鴈嗷嗷滿路隅
寄金友直縣令安吉
山栅護層層城陴遇險增遠烽朝屢報高櫓夜頻登薄
産千株栗荒租半畆菱憐君治斯邑亦復有能称
過束氏廢園有感
苑廢主頻更纔登意即傾燕歸隣屋住蛙聚埜塘鳴瓦
礫鴛鴦字溝渠環珮聲惟餘數株柳衰颯尚多情
壺中插緋碧桃索高二校書同詠
麗質闘春華纖穠間更嘉綠烟縈綺雪紅雨亂青霞醒
醉休相妬仙凡自一家春風忽披拂點綴舞䄄斜
春暉堂
春樹藹晴暉山雲並舍飛雙魚供處饌五綵戱時衣病
每通宵坐貧長負米歸人方念離别得養似君稀
瓶中插松竹綠萼梅偶賦
清肌不涴塵綠萼破初勻松竹為三友芝蘭是四隣未
銷金殿雪曾報玉堂春欲借東風便持將寄遠人
贈婉素
同祀碧鷄神絲蘿又結姻文如謝道韞書逼衛夫人冀
缺終相敬梁鴻不厭貧還能事荆布歸釣五湖濱
初夏試筆
池閣已南風鶯殘藥自紅坐憐脩竹裏行愛綠隂中衣
濕蕉無力羅輕扇有功欲搖孤檝去江闊雨濛濛
賀趙季文推官致仕
白髮還家日青衫告老時鄉人邀入社朝士送題詩晚
步鳩為杖晨飡肉作糜時時來故里能讀道傍碑
年至即投簪非緣老病侵車無三驥錫嚢有二䟽金荷
葉清江曲苔花綠樹隂不湏休沐暇日日此追尋
方氏園居(十首)
北墅花連屋東園菊遶庄病長陪客坐老不厭人狂鵝
鴨荒陂雨楂梨小樹霜他年倘相過里邑定名方
多水少塵埃經年不掃苔竹繁頻洗葉松老别求栽雪
寺看碑入雲窗晒帖開徐文與張羽乘月想能来
秋氣入郊墟新凉似雨餘嚢收試驗藥藁集著成書酒
熟知愁減花開覺病除何曾廢錢買山果及溪魚
觧佩酬琴價將書當酒貲竹樓聽雪夜梅屋看花時女
嫁為農婦兒從作圃師隣翁無柰俗招飲豈能辭
昔事李輕車豪名動狹斜鸎聲吳苑樹&KR0865;色武陵花觀
妓江樓月弹棋水殿霞歸來種瓜果鉏畚是生涯
舊物嗟孤劒春風别五陵未衰先遣妾已靜更疎僧往
事真騎虎中年得縱鷹两溪千頃月談坐不湏燈
春社村村鼓豊年樂事同全家两溪上連日百花中母
送歸寧女兒邀讀法翁莫言田野意即是有虞風
由來種瓜地随處即青門習俗羞營利甘貧耻受恩掛
蓑秋樹濕濯足晚溪渾欲訪齠年友漂零只自存
園廬依綠水無吏索租錢歲計千株橘秋衣半畒蓮飲
先諸客醉詩許衆人傳為愛溪光好經旬獨棹船
回汀兼復渚迢逓入漁邦有港皆通檝無山不到窗疎
烟春隴犢深雪夜籬厖過客停舟問而翁恐姓龐
眉菴集卷之六
